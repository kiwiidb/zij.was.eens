---
layout: post
title: "Claire Préaux"
date: 2025-03-28 21:47:57
header_image: /zij.was.eens/images/DHwcmtINuDm_0.webp
---

# DHwcmtINuDm

**Date:** 2025-03-28 21:47:57

## Images

![Image](/zij.was.eens/images/DHwcmtINuDm_0.webp)

![Image](/zij.was.eens/images/DHwcmtINuDm_1.webp)

![Image](/zij.was.eens/images/DHwcmtINuDm_2.webp)

## Caption

Vandaag 46 jaar geleden is Claire Préaux overleden in Elsene. Ze is op 21 december 1904 geboren in Luik. 

Als jonge tiener wil ze graag leerkracht worden. Tijdens haar opleiding tot leerkracht is de geschiedenismicrobe echter aangewakkerd bij Claire. In 1927 behaalt ze uiteindelijk haar diploma klassieke filologie aan de ULB, met grootste onderscheiding. Professor Marcel Hombert begeestert haar in zijn eerste les al voor papyrus. Ze zal haar hele carrière in de academische wereld doorbrengen. Na een doctoraat (een pionierswerk in de papyrologie), legt ze het parcours af tot hoogleraar in 1944. Ze schrijft heel wat werken over het Grieks-Romeinse Egypte en geeft colleges in binnen- en buitenland. In 1953 wordt haar onderzoek beloond met de prestigieuze Francqui-prijs, die ze als eerste vrouw ooit in ontvangst mag nemen en dit uit handen van Koning Boudewijn (zie slides). 

Ze leidt tientallen generaties leerkrachten Grieks en Latijn op en staat bekend als een professor die waarde hecht aan goede contacten met haar studenten en stagiaires. Ook met haar ex-studenten onderhoudt ze het contact. Ze probeert hun vriendin en gids te zijn en probeert haar enthousiasme voor papyrus over te brengen - tot middernacht over papyrusteksten hangen is geen uitzonderlijk gegeven voor Claire. 

#ZijWasEens #ClairePréaux 

Bronnen: CPEG, Le Soir Illustré (1945)

