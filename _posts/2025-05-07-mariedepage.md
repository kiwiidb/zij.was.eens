---
layout: post
title: "Marie Depage"
date: 2025-05-07 15:24:01
header_image: /zij.was.eens/images/DJWpmOltIt4_0.webp
---

# DJWpmOltIt4

**Date:** 2025-05-07 15:24:01

## Images

![Image](/zij.was.eens/images/DJWpmOltIt4_0.webp)

![Image](/zij.was.eens/images/DJWpmOltIt4_1.webp)

![Image](/zij.was.eens/images/DJWpmOltIt4_2.webp)

![Image](/zij.was.eens/images/DJWpmOltIt4_3.webp)

## Caption

Vandaag is het 110 jaar geleden dat oceaanlijner Lusitania door de Duitsers is getorpedeerd voor de kust van Ierland. De boot zinkt binnen de 18 minuten en 1198 van de 1962 opvarenden komt om het leven. Een van hen is Marie Picard. 

Marie Picard is geboren op 23 september 1872 in Elsene. Ze groeit op in een intellectueel milieu: haar vader is ingenieur, haar oom is prof geneeskunde aan de ULB. 

Het is via haar oom dat ze haar latere echtgenoot, dr. Antoine Depage zal leren kennen. Marie is zelf ook geïnteresseerd in de medische wereld en samen met haar echtgenoot nodigt ze regelmatig studenten en artsen uit in de gezinswoning om te discussiëren over geneeskunde. Als secretaresse en raadgeefster van haar echtgenoot is ze nauw betrokken bij de plannen voor de oprichting van hun eigen ziekenhuis in 1907. Ze richten ook de eerste Belgische verpleegkundeschool op. 

Als verpleegkundige gaat Marie mee met haar oudste zoon en haar echtgenoot naar Constantinopel tijdens de Eerste Balkanoorlog. Daar helpen zij bij de mobiele medische posten van het Rode Kruis. Wanneer WOI uitbreekt staat Antoine Depage aan het hoofd van een militair hospitaal in Brussel. Marie is er verpleegkundige. Op vraag van Koningin Elisabeth richten ze een groot hospitaal op in De Panne om daar gewonden op te vangen. Op dat moment wordt Marie naar de V.S. gestuurd om fondsen te werven voor het Rode Kruis en voor het ziekenhuis in De Panne. Ze tourt rond in de V.S. en vertelt er over de situatie in België. Ze stelt haar terugkeer twee keer uit omdat ze vindt dat ze niet voldoende heeft binnen gehaald. Wanneer haar zoon wordt opgeroepen voor het leger, boekt ze echter een ticket terug naar Europa. Dit brengt haar op de Lusitania. Wanneer de boot aan het zinken is, is Marie tot op het laatste moment bezig met mensen verzorgen en geruststellen. Wanneer het water hoog staat springt ze in de zee, maar ze raakt verstrikt in touwen en verdrinkt. Haar lichaam spoelt later aan in Engeland. 

#ZijWasEens #MarieDepage

Bronnen: er is veel geschreven over Marie Depage, maar via VRT NWS vind je een goed samenvattend artikel terug geschreven door Rode Kruis-archivaris Luc De Munck

