---
layout: post
title: "Elsa Claes"
date: 2025-07-09 09:00:40
header_image: /images/DL4L1A_NuZN_0.webp
---

Vandaag 127 jaar geleden is Elsa Claes geboren in Tienen. Ze brengt haar jeugd door in Namen. 

Aangemoedigd door haar vader vat Elsa middelbare studies aan bij de school van Isabelle Gatti de Gamond in Brussel, de eerste school die meisjes voorbereidt op universitaire studies. Hierna vat ze haar hogere studies aan aan de ULB en in 1924 studeert ze met grootste onderscheiding af in de geneeskunde. Na haar studies trekt ze met een beurs richting de V.S. om zich verder te specialiseren in oftalmologie aan de prestigieuze University of Pennsylvania. Ze doet dit met het oog - ğŸ˜‰ - op een carriÃ¨re als oftalmoloog in BelgiÃ« en benadrukt dat ze ook graag verbonden wil blijven aan de universiteit voor verder academisch onderzoek. Ze blinkt uit in haar werkveld en is een gerespecteerd oftalmoloog. Ze bekommert zich op het terrein ook over het welzijn van en het respect voor verpleegkundigen: haar vaststellingen verschillen bijster weinig met de verzuchtingen die we vandaag lezen over het verpleegkundig beroep! Vanaf 1948 mag ze ook lesgeven aan de ULB, waar ze onderzoek is blijven doen. 

Tijdens WOII laat Elsa geallieerde piloten bij zich onderduiken. Wanneer ze in oktober 1941 betrapt wordt, deporteren de Duitsers haar na een jaar gevangenschap in de gevangenis van Sint-Gillis naar RavensbrÃ¼ck. Dit concentratiekamp bestaat voornamelijk uit vrouwelijke gevangenen. Elsa brengt hier de komende jaren door in penibele omstandigheden en moet na de bevrijding van het kamp in 1945 gedurende 3 maanden revalideren in Zwitserland vooraleer ze naar BelgiÃ« gerepatrieerd wordt. Ze blijft hierna actief in de vereniging van vrouwen die gevangen zaten in RavensbrÃ¼ck, waar ze het tot voorzitter schopt.

Na de oorlog is ze een korte tijd actief in de Brusselse gemeentepolitiek, waar ze opkomt voor de liberale lijst. Toch dient ze in 1947 haar ontslag uit de gemeenteraad in omdat het te moeilijk blijkt om haar politiek mandaat te combineren met haar professioneel leven. Elsa overlijdt op 18 april 1976 in Ukkel.

#ZijWasEens #ElsaClaes 

@8meicoalitie

![Image](/zij.was.eens/images/DL4L1A_NuZN_0.webp)
