---
layout: post
title: "Suzanne Lorge"
date: 2025-08-12 08:25:41
header_image: /images/DNPq1LUoQzR_0.webp
---

Vandaag 81 jaar geleden is Suzanne Lorge geëxecuteerd in de gevangenis van Fresnes. Ze is geboren op 6 juli 1905 in Brussel en is een telg van een rijke bankiersfamilie. 

Op 14-jarige leeftijd wordt ze verliefd op Claude Spaak, zelf een kind van de politieke dynastie Spaak-Janson. Claudes oom Paul-Emile Janson is premier geweest en zijn moeder Marie Spaak-Janson is in 1921 de eerste vrouwelijke senator in België. In 1926 treden Claude en Suzanne in het huwelijk. Dit huwelijk is geen succesverhaal. Claude, die artistiek directeur is in het Palais des Beaux-Arts vindt hun leven in Brussel saai en houdt er verschillende affaires op na. Scheiden is geen optie, dus laat Suzanne toe dat haar man een affaire start met haar beste vriendin, Ruth.

Samen met Ruth, en hun twee kinderen, verhuist het echtpaar in 1937 naar Parijs. Claude wil hier een artistieke carrière als toneelschrijver opbouwen en het geld van zijn echtgenote komt hem goed van pas. Suzanne voelt zich hier ongelukkig en kan zich niet aanpassen aan de 'Parijse elite'. 

Bij het uitbreken van WOII voelt ze dat ze íets moet doen. Ze biedt zich aan bij de Joods-communistische verzetsorganisatie Solidarité, maar hier zijn ze niet happig om een rijke bankiersdochter en de schoonzus van Belgisch minister Spaak binnen te halen. Ze voelen echter de noodzaak om breder te recruteren en aanvaarden haar hulp. Suzanne begint met het typen van pamfletten, en wanneer een splinterorganisatie van Solidarité (MNCR) wordt opgericht neemt ze meer verantwoordelijkheden op zich. Gekleed in mooie kleren en piekfijn verzorgd is ze een waardevolle troef van de organisatie; ze kan zich vrij bewegen en heeft een breed netwerk opgebouwd omdat ze niet gebonden is aan een politieke overtuiging of religie. 

(Lees verder in de comments, het is de moeite)

![Image](/images/DNPq1LUoQzR_0.webp)
![Image](/images/DNPq1LUoQzR_1.webp)
