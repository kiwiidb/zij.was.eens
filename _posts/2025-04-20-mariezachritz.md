---
layout: post
title: "Marie Zachritz"
date: 2025-04-20 21:45:53
header_image: /zij.was.eens/images/DIrjyRPinpl_0.webp
---

# DIrjyRPinpl

**Date:** 2025-04-20 21:45:53

## Images

![Image](/zij.was.eens/images/DIrjyRPinpl_0.webp)

![Image](/zij.was.eens/images/DIrjyRPinpl_1.webp)

![Image](/zij.was.eens/images/DIrjyRPinpl_2.webp)

## Caption

Antwerpen mag de 'sterkste vrouw ter wereld' claimen! Of zou het toch Brussel zijn? 

Vandaag 160 jaar geleden is Marie Zachritz in Antwerpen geboren. Haar ouders zijn uit Duitsland geëmigreerde circusartiesten.

Op 18-jarige leeftijd trouwt Marie met kermistheateruitbater Gomaar Van Huffelen. Het echtpaar vestigt zich in Brussel, de stad waar Marie zich écht thuis voelt. Haar echtgenoot reist rond met het circustentje 'Circus Eldorado' en zijn echtgenote is een van de acts. Marie probeert verschillende acts: als slangenmens, als evenwichtsacrobate, kanonnenvrouw... Als krachtatlete zal ze uiteindelijk opgemerkt worden door grote circusdirecteurs die haar willen boeken. Ze doet dit eerst onder 'Miss Fanny', maar wordt al snel 'Miss Athléta' genoemd. Marie wandelt op het podium terwijl ze twee mannen ronddraagt op haar armen en nog eens twee mannen die hangen aan het halter dat ze vast heeft. Ze heeft ook een act waarbij ze twee pony's doet balanceren op een plank op haar buik. Marie is bekend in heel Europa én in de V.S. Ze verdient 3.000 Belgische frank per week, enorme bedragen voor die tijd. 

Naast haar act als krachtpatser rolt Marie ook in de wereld van het worstelen, waar ze een talent voor blijkt te hebben. Hoewel dit talent en haar kracht buiten kijf staat, blijkt in teruggevonden brieven dat de mannelijke tegenstanders die uit het publiek worden gekozen eigenlijk kennissen zijn met wie ze heeft afgesproken dat ze zich op een gegeven moment moeten laten vallen.

Begin 20ste eeuw kondigt ze haar pensioen aan. Ze heeft voldoende verdiend om de rest van haar leven comfortabel door te brengen. Hoewel krachtatleten in die tijd een opkomende trend zijn, staat Marie nog steeds bekend als de eerste vrouwelijke krachtpatser. Ze zal verschillende andere vrouwen inspireren, waaronder haar dochters. 

Marie overlijdt op 11 november 1927 in haar geliefde Brussel. Haar verhaal was compleet vergeten tot een opmerkzame journalist een poster van haar act terugvindt in het Rijksarchief en op onderzoek gaat. 

#ZijWasEens #MarieZachritz #MissAthléta

Bron: Het Nieuwsblad

