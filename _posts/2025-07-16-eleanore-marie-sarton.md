---
layout: post
title: "Eleanore Marie Sarton"
date: 2025-07-16 09:00:13
header_image: /images/DMKNXcDtIe9_0.webp
---

Vandaag 30 jaar geleden is Eleanore Marie Sarton overleden in New York. Ze is geboren op 3 mei 1912 in Wondelgem, deelgemeente van Gent. Haar vader is Belgisch wetenschapshistoricus Georges Sarton, haar moeder de Engelse artiest Mabel Elwes. Wanneer WOI uitbreekt kiezen haar ouders er dan ook voor om België te ontvluchten en naar Engeland te trekken. 

Ze blijven hier echter niet lang. In 1915 verhuist het gezin naar Boston. Haar vader heeft immers een job gekregen aan Harvard - what, like it's hard? Ze groeit dus op in de V.S., waar ze tijdens haar tienerjaren poëzie begint te schrijven onder de naam May Sarton. May slaat een beurs voor vrouwenuniversiteit Vassar af om stage te volgen bij een theatergezelschap in New York. 

Op haar negentiende reist ze naar Parijs, waar ze vertoeft in goed gezelschap: ze leert er onder andere Virginia Woolf kennen en heeft een affaire met broer en zus Julian en Juliette Huxley. In Parijs publiceert ze haar eerste boek. Ze zal 53 werken publiceren in haar leven. Ze schrijft openlijk over lesbische liefde, al wil ze niet in het 'lesbische' hoekje geduwd worden en vindt ze dat ze moet schrijven over liefde in al haar vormen. Haar bijdrage aan de literatuur en haar openheid over seksualiteit is erg belangrijk geweest voor de lesbische en queer gemeenschap.

Tussen 1945 en 1956 is ze samen met Judith Matlack, die een belangrijke invloed op haar leven zal uitoefenen. Nadat ze uit elkaar zijn gegaan krijgt May een beroerte, die het schrijven de rest van haar leven moeilijk zal maken. Toch slaagt ze er in om een aantal werken te publiceren dankzij haar tape recorder. 

In haar geboorteplek Wondelgem is er sinds 1989 een May Sartonstraat. 

#ZijWasEens #MaySarton

![Image](/zij.was.eens/images/DMKNXcDtIe9_0.webp)
