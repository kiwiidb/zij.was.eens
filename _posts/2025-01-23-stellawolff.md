---
layout: post
title: "Stella Wolff"
date: 2025-01-23 08:32:30
header_image: /zij.was.eens/images/DFKOsrQNuL0_0.webp
---

# DFKOsrQNuL0

**Date:** 2025-01-23 08:32:30

## Images

![Image](/zij.was.eens/images/DFKOsrQNuL0_0.webp)

## Caption

Vandaag 32 jaar geleden is Stella Wolff overleden. 

Stella Wolff is geboren op 1 augustus 1901 in Antwerpen in een progressief, joods gezin. Haar vader moedigt haar aan om te studeren, wat ze ook doet. In 1918 schrijft ze zich in voor de opleiding rechten aan de ULB. In 1923, pas één jaar nadat vrouwen toegelaten worden tot de advocatuur, studeert ze af en legt ze de eed af als zesde vrouw aan de balie van Brussel. Haar collega's omschrijven haar als een zeer aanwezige persoonlijkheid aan de balie. Stella woonde namelijk op een steenworp van het Justitiepaleis en was er dus vaak te vinden. Ze heeft meerdere keren geprobeerd om verkozen te worden voor de raad van de orde van advocaten. Tevergeefs: "Pas de femmes, pas de socialistes, pas de juifs", klinkt het destijds. Stella vinkt elk vakje af. 

Ze deelt het appartement vlakbij het Justitiepaleis met Constance Timmermans, haar secretaresse... en meer? Kort voor WOI is Stella, op aandringen van haar moeder, getrouwd met een man. Al snel scheiden hun wegen. Constances nicht getuigt over de innige 'vriendschap' die de twee vrouwen hebben. Het label 'lesbisch' wordt nooit gebruikt, maar het lijkt een onbesproken evidentie vertelt ze.

Stella heeft zich heel haar volwassen leven ingezet voor de rechten van de vrouw. Samen met studiegenote en vriendin Georgette Ciselet staat ze achter achter de wet tot verbetering van de rechten van de gehuwde vrouw in 1932. Ook werkt ze rond de positie van vrouwen op de arbeidsmarkt, onder andere rond gelijke verloning tussen mannen en vrouwen. 

Bronnen: eigen masterproef, Fonds Suzan Daniel

#ZijWasEens #StellaWolff

@barreaudebruxelles @fondssuzandaniel @cavariavzw

