---
layout: post
title: "Cornelia Doff"
date: 2025-01-27 14:07:33
header_image: /images/DFVIOGKNn_K_0.webp
---

Vandaag 167 jaar geleden is Cornelia 'Neel' Doff geboren in Buggenum, Nederland. 

Haar gezin, dat negen kinderen telt, is erg arm waardoor Neel in de Amsterdamse prostitutie belandt. Om te ontsnappen van haar armoedig bestaan, verhuist het gezin naar Antwerpen en vervolgens naar Brussel. Hier gaat de knappe Neel aan de slag als model voor Belgische kunstenaars als James Ensor en Félicien Rops. Ze poseert ook voor beeldhouwer Charles Samuel als 'Nele' uit Tijl Uilenspiegel. Dit beeld is zowel te vinden in Knokke als in Brussel vlakbij het Flageyplein. 

Het is in Brussel dat ze haar toekomstige echtgenoot Fernand Brouez ontmoet. De rijke Fernand is stichter van het intellectuele wereldverbeteraarstijdschrift La Société Nouvelle. Dankzij hem krijgt Neel de kans om Frans en drama te studeren. Hij overlijdt echter al erg jong in 1900 en Neel hertrouwt met de advocaat Georges Serigiers. 

Tijdens dit huwelijk, op 51-jarige leeftijd, schrijft ze haar eerste boek, een autobiografische roman: 'Jours de famine et de détresse'. Dit boek zal het eerste werk van een trilogie worden. Ze wordt vergeleken met auteurs als Émile Zola, maar anders dan vele andere auteurs die schrijven over armoede heeft zij dit werkelijk meegemaakt. Hoewel haar werk wordt geprezen tijdens haar leven, belandt het na een tijd in de vergetelput. Tot in 1975 regisseur Paul Verhoeven besluit om haar eerste twee boeken te verfilmen. De film 'Keetje Tippel' wordt een van de succesvolste Nederlandse films aller tijden.

Neel overlijdt op 14 juli 1942 in Brussel. In Genk, Antwerpen en Buggenum zijn er straten naar haar vernoemd. 

Bronnen: Zwinstreek.eu, the-low-countries.com, amsterdam.nl 

#ZijWasEens #CorneliaDoff #NeelDoff #KeetjeTippel

![Image](/zij.was.eens/images/DFVIOGKNn_K_0.webp)
