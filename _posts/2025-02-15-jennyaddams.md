---
layout: post
title: "Jenny Addams"
date: 2025-02-15 18:50:23
header_image: /images/DGGjsPttkT1_0.webp
---

# DGGjsPttkT1

**Date:** 2025-02-15 18:50:23

## Images

![Image](/zij.was.eens/images/DGGjsPttkT1_0.webp)

![Image](/zij.was.eens/images/DGGjsPttkT1_1.webp)

![Image](/zij.was.eens/images/DGGjsPttkT1_2.webp)

## Caption

Vandaag 116 jaar geleden is Mary Beatrice Jenny Addams geboren in Brussel. 

Op erge jonge leeftijd blijkt ze niet stil te kunnen zitten. Ze start met gymnastiek en twirling, om vervolgens furore te maken in het hockey en het schermen. Als schermster wordt ze opgeleid door Leopold Merckx. Deze sport ligt haar: in interviews noemt ze het een elegante sport waarbij hersenen en spieren nauw in contact staan. Daarnaast benoemt ze dat het een ideale sport is voor vrouwen omdat het bekken constant getraind wordt. Jenny wordt tienmaal Belgisch kampioen en eenmaal Europees kampioen. Ze mag vanaf 1928 ook meedoen aan de Olympische Spelen, al behaalt ze hier geen podiumplaats.

Zoals vermeld heeft Jenny ook talent voor hockey, een sport die ze combineert met schermen. Met haar club LÃ©opold H.C., waar ze sinds 1927 actief is, wordt ze in 1930, 1936 en 1937 landskampioen. Daarnaast is ze ook deel van de nationale ploeg. Wanneer het tijd wordt om uit te bollen, kiest ze er voor om de sport niet te verlaten maar verder te gaan als scheidsrechter en dit zelfs internationaal. Ze fluit ook mannenwedstrijden. Hierover in de pers: "Dit had zijn goede zijde, want die soms nogal spoedig op de teen getrapte heerschappen lieten zich thans, zoals het gentlemen past, ontwapend door de lieve glimlach van de vertegenwoordigster van het zogenaamde zwakke geslacht."

#ZijWasEens #JennyAddams

