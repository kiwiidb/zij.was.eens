---
layout: post
title: "Henriette Van den Bergh"
date: 2025-03-27 19:40:03
header_image: /zij.was.eens/images/DHtpK_pNPZV_0.webp
---

# DHtpK_pNPZV

**Date:** 2025-03-27 19:40:03

## Images

![Image](/zij.was.eens/images/DHtpK_pNPZV_0.webp)

![Image](/zij.was.eens/images/DHtpK_pNPZV_1.webp)

![Image](/zij.was.eens/images/DHtpK_pNPZV_2.webp)

## Caption

Vandaag 105 jaar geleden is Henriëtte Mayer Van den Bergh overleden. Henriëtte is geboren in 1838 in de 'high society' van Antwerpen.

Ze trouwt op 18-jarige leeftijd met zakenman Emil Mayer. Het echtpaar krijgt 3 kinderen, waarvan 2 zoontjes overleven: Oscar en Fritz. Hun dochter overlijdt na 2 dagen. Kunst speelde een belangrijke rol voor deze rijke familie. Oscar en Fritz groeien dan ook op in den huis vol kunstwerken, met dank aan de inrichting door Henriëtte. Henriëtte begeeft zich door haar artistieke en culturele interesses in een wereld voorbehouden voor mannen. 

Na het overlijden van Emil keert Fritz terug naar het ouderlijk huis en jaagt hij zijn passie van een heuse kunstverzameling na. Zijn moeder steunt hem. Terwijl Oscar het familiebedrijf leidt, breidt Fritz zijn verzameling uit. Zijn droom is om een museum te openen. Wanneer hij vroegtijdig overlijdt, besluit Henriëtte de droom van haar zoon waar te maken. Naast hun huis laat ze een gebouw in neogotische stijl optrekken in 1901. In dit gebouw richt ze het Museum Mayer van den Bergh op. Hiervoor wordt in 1906 een Raad van Regenten samengesteld die bij haar overlijden de droom van Fritz moet verder zetten. Deze Raad bestaat nog steeds en is - op vraag van Henriëtte - samengesteld uit erfgenamen en vrienden van de oorspronkelijke raadslieden. Dit is een unieke constructie in het Belgische museale landschap. 

Het museum Mayer van den Bergh kan nog steeds bezocht worden (vanaf 27 april is het museum wel gesloten voor werken). De collectie bevat 3.100 kunstobjecten, waarvan tientallen topstukken. In plaats van een kil museum, kiest Henriëtte voor de recreatie van historische woonkamers, waardoor een museumbezoek een 'totaalervaring' wordt. 

#ZijWasEens #HenrietteVandenBergh

Bron: 'Thuis in een museum' door Ulrike Müller 

@museummayervandenbergh

