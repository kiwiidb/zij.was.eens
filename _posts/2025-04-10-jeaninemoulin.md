---
layout: post
title: "Jeanine Moulin"
date: 2025-04-10 14:05:11
---

# DIQ_HORtei2

**Date:** 2025-04-10 14:05:11

## Images

![Image](/zij.was.eens/images/DIQ_HORtei2_0.webp)

## Caption

Vandaag 113 jaar geleden is Jeanine Rozenblat geboren in Brussel. 

Haar ouders zijn in 1907 geëmigreerd uit Polen. Haar vader is een ingenieur, maar ook muzikant. Haar moeder is in haar thuisland een van de eerste studentes sociale wetenschappen. Jeanine groeit op in een intellectuele omgeving waarin veel belang wordt gehecht aan cultuur en waar verschillende grote namen regelmatig over de vloer komen.

Ze studeert Romaanse talen aan de ULB. In 1937 krijgt ze een prijs voor haar analytisch werk rond auteur Gérard de Nerval. Hierna schrijft ze ook een boek over de dichter Guillaume Appolinaire. Beide werken worden enthousiast onthaald. Ondertussen is Jeanine getrouwd met professor Léo Moulin. De meeste van haar werken verschijnen onder de naam Jeanine Moulin. Zo ook haar eerste poëziebundel, 'Jeux et tourments', verschenen in 1947. Hierna zal ze nog meer gedichten publiceren, waarin ze thema's als liefde, natuur, moederschap en het verstrijken van de tijd bespreekt. Jeanines oeuvre omvat poëzie, literaire kritieken en invloedrijke bloemlezingen.

Ze ontvangt meerdere prijzen voor haar werk, en wordt in 1976 ook verkozen tot lid van de Koninklijke Academie voor Franse Taal- en Letterkunde van België. Jeanine Moulin overlijdt op 18 november 1998 in Elsene.

#ZijWasEens #JeanineMoulin

Bron: Académie royale de langue et de littérature françaises de Belgique

@ulbruxelles @bxldestad

