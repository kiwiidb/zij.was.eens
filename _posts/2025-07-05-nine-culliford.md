---
layout: post
title: "Nine Culliford"
date: 2025-07-05 09:00:33
header_image: /images/DLt4qLbtZdH_0.webp
---

Vorige week vond de wereldpremière van de nieuwe smurfenfilm plaats in Brussel. De typische blauwe kleur van de smurfen? Die hebben ze te danken aan coloriste Nine Culliford.

Vandaag 9 jaar geleden is Nine Culliford overleden in Ukkel. Ze is in dezelfde stad geboren op 29 maart 1930 als Janine Devroye. 

In 1946 leert Janine, roepnaam Nine, striptekenaar Pierre Culliford (Peyo) kennen op een bal ter ere van het Belgische verzet tijdens WOII. Het is liefde op het eerste gezicht, al zal het tot 9 juni 1951 duren vooraleer het koppel elkaar het ja-woord geeft. Nine geeft haar job als bankbediende op en gaat aan de slag als coloriste bij haar man. Wanneer hij in 1958 de smurfen creëert oordeelt zij dat ze blauw ingekleurd moeten worden. Het verhaal speelt zich in een bosrijke, groene, omgeving af en dus is groen uitgesloten. Rood zou te opvallend zijn en geel ziet er niet goed uit. Blauw dus. Peyo is enthousiast over het idee. De smurfen blijken een gigantisch succes en worden opgepikt door tekenfilmstudio Hanna-Barbera, die honderden verhalen produceren. 

In 1992 overlijdt Peyo. Zijn kinderen ontfermen zich over zijn nalatenschap en er blijven nieuwe strips verschijnen. Nine blijft ook een rol spelen en waakt over de kwaliteit en de inkleuring van de nieuwe werken.

#ZijWasEens #JanineDevroye #NineCulliford #DeSmurfen #TheSmurfs

![Image](/images/DLt4qLbtZdH_0.webp)
![Image](/images/DLt4qLbtZdH_1.webp)
![Image](/images/DLt4qLbtZdH_2.webp)
