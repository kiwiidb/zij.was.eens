---
layout: post
title: "Rufine Renaux"
date: 2025-07-12 09:00:58
header_image: /images/DL_6J1sNTXB_0.webp
---

Vandaag 170 jaar geleden is Rufine Renaux (artiestennaam: Alice Renaud) geboren in een arm gezin in Aalst. 

Ze is mooi en heeft zangtalent, een carrière in het theater lijkt haar dus wel iets. Haar schoonheid is ook kunstenaar Félicien Rops niet ontgaan, die haar op 17-jarige leeftijd leert kennen. Ze poseert naakt voor de op dat moment 39-jarige kunstenaar en de twee hebben een relatie. Félicien Rops betaalt haar studies aan het conservatorium in Brussel en helpt haar aan een baan in het theater in Namen. Een jaar na hun breuk ontmoet Alice de advocaat Gustave Vandersmissen. Hij zag haar een paar jaar eerder aan het werk in de opera 'Carmen' in de Munt en was op slag verliefd. Op een banket in Aalst zitten de twee toevallig naast elkaar, waarna ze steeds vaker met elkaar optrekken.

Gustaves familie moet niets van een relatie tussen hem en Alice, over wie de geruchten van de relatie met Félicien Rops nog in het geheugen zitten. Een advocaat met een 'teater-deerne' is in die tijd ongepast. Hij trekt zich niets aan van hun bezorgdheden en trouwt in 1880 stiekem met Alice in Nederland. Een jaar later krijgen ze een dochter. 

Gustave, die naast advocaat ook een beloftevol politicus is, krijgt in zijn professionele leven heel wat gemene toespelingen over zijn vrouw. In die tijd was het privéleven van politici nog niet zo afgeschermd in de pers als nu. Na geruchten over een nieuwe affaire ziet hij zowel zijn juridische als zijn politieke carrière voor zich opbranden en wil hij dit redden door een scheiding van zijn vrouw. Alice verhuist naar Aalst, maar Gustave blijft haar regelmatig bezoeken. Tijdens één van die bezoeken zegt Alice hem dat ze geen genoegen meer neemt om 's nachts zijn vrouw te spelen. Wanneer ze zegt dat ze zich zal laten betrappen met een andere man (een juridische grond voor echtscheiding), slaan de stoppen door bij Gustave en schiet 4 keer op haar met zijn revolver. 

(Lees verder in de comments)

![Image](/zij.was.eens/images/DL_6J1sNTXB_0.webp)
![Image](/zij.was.eens/images/DL_6J1sNTXB_1.webp)
