---
layout: post
title: "Ann Salens"
date: 2025-02-12 09:05:06
header_image: /images/DF9yU4VN6us_0.webp
---

Vandaag 85 jaar geleden is Ann Salens geboren in Oostende. 

Op 18-jarige leeftijd verhuist Ann naar Antwerpen, waar ze haar echtgenoot de kunstenaar Ludo Mich leert kennen. Het echtpaar heeft geldproblemen, waardoor Ann verschillende artistieke projectjes opzet om wat geld binnen te halen via familie en vrienden. Een van die projectjes is het kopen van tweedehandskledij om nieuwe creaties van te maken. Ann heeft geen mode-opleiding gevolgd, maar blijkt wel talent te hebben.

Nog voor er sprake was van de Antwerpse Zes was de boetiek van Ann Salens de plaats waar mensen hippe gehaakte kleren konden kopen. Onder haar fans: Ann Christy en Koningin Paola. Ze is geen fan van klassieke modeshows, en zoals het een echte kunstenaar betaamt stelt ze nieuwe collecties dan ook voor met artistieke happenings waarbij ze geen gebruik maakt van de typische Parijse modellen maar haar eigen vriendinnen en danseressen.

Hoe sterk haar artistiek talent ook is, zo zwak is haar commerciÃ«le denken. Ann Salens zal er nooit in slagen om haar succes om te zetten in rijkdom. Te meer omdat ze dit niet wil. Midden jaren 80 gaat ze failliet. Toch wordt ze vandaag de dag nog steeds beschouwd als de eerste Belgische internationale modeontwerpster.

Ann Salens overlijdt op 7 september 1994 in Antwerpen.

![Image](/images/DF9yU4VN6us_0.webp)
![Image](/images/DF9yU4VN6us_1.webp)
![Image](/images/DF9yU4VN6us_2.webp)
![Image](/images/DF9yU4VN6us_3.webp)
