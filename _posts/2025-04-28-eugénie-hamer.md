---
layout: post
title: "Eugénie Hamer"
date: 2025-04-28 16:05:39
header_image: /zij.was.eens/images/DI_jNPgoplD_0.webp
---

# DI_jNPgoplD

**Date:** 2025-04-28 16:05:39

## Images

![Image](/zij.was.eens/images/DI_jNPgoplD_0.webp)

![Image](/zij.was.eens/images/DI_jNPgoplD_1.webp)

## Caption

Vandaag 74 jaar geleden is Eugénie Hamer overleden in Antwerpen. Ze is geboren op 15 november 1865 in Leuven. Haar vader overlijdt wanneer ze nog jong is en haar moeder staat in voor de opvoeding van Eugénie en haar broer. 

In Antwerpen is Eugénie naast haar werk als journalist actief in het sociale en literaire verenigingsleven. In 1906 richt ze mee de Alliance belge pour la Paix par l'Education op. Deze pacifistische organisatie schuift naar voor dat een deel van het budget van defensie nuttiger zou zijn om te besteden aan onderwijs en ziet heil in arbitragerechtbanken als oplossing voor internationale conflicten. Daarnaast zien deze vredesactivisten het vrouwenstemrecht ook als een manier om oorlog te voorkomen.

Eugénie is een pacifist én feminist (al noemt ze zichzelf zeker niet zo). In 1915 is ze een van de vijf vrouwen uit de Belgische delegatie die deelneemt aan het Internationaal Congres van Vrouwen voor permanente vrede. Voor deze vrouwen is het belangrijk dat de stem van bezet België gehoord wordt op dit congres. De Belgische delegatie krijgt toestemming van de Duitse bezetter om deel te nemen, maar moeten het laatste stuk van het traject (zo'n 2-3 uur) te voet afleggen. Wanneer ze arriveren op de conferentie worden ze toegejuicht. De Duitse delegatie biedt hen een plaats op het podium aan, Eugénie gaat hierop in op voorwaarde dat ze de aanwezigen ook mag toespreken. De pattriotische vrouwen willen geen resoluties rond onmiddellijke vrede stemmen als er geen aandacht wordt besteedt aan de bezetting van hun land. Een belangrijke quote van Eugénies speech wordt opgenomen in de conclusies van het congres: "We cannot admit that peace be concluded before justice is done."

#ZijWasEens #EugénieHamer

Bron: WILPF

