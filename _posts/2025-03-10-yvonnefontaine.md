---
layout: post
title: "YvonneFontaine"
date: 2025-03-10 21:13:47
---

# DHCCYt2tTUp

**Date:** 2025-03-10 21:13:47

## Images

![Image](/zij.was.eens/images/DHCCYt2tTUp_0.webp)

![Image](/zij.was.eens/images/DHCCYt2tTUp_1.webp)

![Image](/zij.was.eens/images/DHCCYt2tTUp_2.webp)

## Caption

Vandaag 40 jaar geleden is Yvonne Fontaine overleden in Gent. Yvonne is geboren op 23 juli 1904 in Antwerpen. 

Haar gezin maakt deel uit van de gegoede burgerij. Haar vader is militair en haar moeder is de dochter van de Gentse industrieel Isidore Schepens, bij wie Yvonnes vader uiteindelijk ook aan de slag zal gaan als fabrieksdirecteur nadat het gezin naar Gent verhuist. Yvonne slaagt in 1922 voor haar eindexamen bij de centrale examencommissie, en kan dus - middelbaar diploma op zak - universitaire studies aanvatten. Ze kiest voor geneeskunde aan de Universiteit Gent. Ze is een van de vier vrouwen aan deze richting en studeert in 1929 af. 

Twee jaar later trouwt ze met een Gentse architect. Het echtpaar timmert aan hun carri√®res, geholpen door maandelijkse toelages van Yvonnes rijke moeder. De toelages stoppen wanneer Yvonne zwanger raakt. Haar moeder is teleurgesteld en is ervan overtuigd dat Yvonne als moeder een willoos leven zal leiden. Het tegendeel zal waar blijken. Yvonne steekt als arts een handje toe bij de YWCA en de talrijke Foyers onder deze organisatie waar onderdak en voeding verstrekt wordt aan behoevende vrouwen. Ze helpt zelfs mee met het oprichten van een 'Foyer de Gand'. Het is bij de YWCA dat Yvonne de Weens-joodse wetenschapster Martha Geiringer ontmoet, met wie ze meteen een klik heeft. 

Wanneer WOII uitbreekt biedt Yvonne, die actief is in het Gentse verzet, Martha een onderduikadres bij haar thuis. Dit tegen de zin van haar ex-man, een nazi-aanhanger die met de dag meer jaloers wordt op de band die ontstaat tussen de twee vrouwen. Deze jaloezie zal er uiteindelijk voor zorgen dat hij Martha zal verraden. Martha wordt aangehouden en gedeporteerd. Ze wordt gedood in Auschwitz. Yvonne zal er na WOII mee voor zorgen dat haar ex veroordeeld wordt voor collaboratie. Ze zal zich ook de rest van haar leven blijven inzetten voor kwetsbare vrouwen. 

#ZijWasEens #YvonneFontaine #MarthaGeiringer #Stolpersteine

Bron: 'Martha's labyrint' door Marc Verschooris

@8meicoalitie

