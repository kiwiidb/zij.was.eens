---
layout: post
title: "Fernande Baetens"
date: 2025-07-11 09:00:21
header_image: /images/DL9VZx_NS8Q_0.webp
---

Vandaag 124 jaar geleden is Fernande Baetens geboren in Antwerpen. Zowel haar vader als haar moeder zijn bemiddeld en het gezin verhuist op een gegeven moment naar een residentiële wijk in Ukkel. In het Brusselse komt de familie Baetens in contact met de familie Popelin. Fernande groeit dan ook op met de verhalen over Marie Popelin, die na het behalen van haar rechtendiploma geweigerd is om de advocateneed af te leggen. 

Dit weerhoudt Fernande er niet van om zich, na een voorbereidende opleiding aan de meisjesschool Lycée Dachsbeck, in 1920 in te schrijven aan de ULB voor een rechtenopleiding. Op dit moment mogen vrouwen nog steeds geen advocaat worden, dit zal pas in 1922 toegestaan worden. Bij haar afstuderen in 1926 - mét grote onderscheiding - kan Fernande dus gelukkig wel de eed afleggen. Op 18 oktober 1926 legt ze als dertiende vrouw aan de balie van Brussel de eed af. 

Ze blijft na haar studies actief in de verenig voor vrouwen die aan de universiteit hebben gestudeerd. Ze gaat ook verschillende andere engagementen aan in vrouwenorganisaties, waaronder de Nationale vrouwenraad van België (waar Marie Popelin de eerste voorzitter van is) en de Internationale Vrouwenraad. Ze is er bijzonder streng voor vrouwen die in deze raden zetelen omdat ze de juiste stamboom hebben en rijk zijn: "Pour représenter le CIF à l'ONU, il faut connaître le CIF et l'ONU", ofte: om de Internationale Vrouwenraad te vertegenwoordigen bij de Verenigde Naties moet je beide organen kennen.

Ze uit ook bewondering voor de vrouwen van de tweede feministische golf: "De 'Marie Mineur' maken zich niet druk over nuances en studies. Ze voeren actie en trekken de aandacht waar hun voorgangers dat nooit konden."

Fernande Baetens overlijdt in 1977. 

#ZijWasEens #FernandeBaetens

Bron: mijn eigen masterthesis ow yeah

![Image](/images/DL9VZx_NS8Q_0.webp)
![Image](/images/DL9VZx_NS8Q_1.webp)
