---
layout: post
title: "Susanna Mildonian"
date: 2025-07-02 09:00:19
header_image: /images/DLmKQpKNXfp_0.webp
---

Vandaag 85 jaar geleden is Susanna Mildonian geboren in Venetië. Ze behoort tot een gezin met Armeense roots, vandaar het typerende suffix -ian in haar familienaam. 

In Venetië vat ze als kind harplessen aan in het Benedetto Marcello Conservatorium. Hierna zal ze ook in het conservatorium van Parijs studeren. Ze kaapt tijdens haar studies meerdere prijzen weg. Susanna is de enige harpiste die laureaat is van de drie meest prestigieuze internationale harpwedstrijden (de International Harp Contest, de International Music Competition in Parijs en de Marcel Tournier International Competition in Genève). Ze begint op 14-jarige leeftijd op te treden en zal dit wanneer haar carrière gelanceerd is over heel de wereld blijven doen. In 1972 maakt ze haar debuut in het prestigieuze Carnegie Hall in New York. 

Het jaar daarvoor start ze met les geven aan het Koninklijk Conservatorium in Brussel, wat ze tientallen jaren zal blijven doen. Susanna wordt omschreven als een bescheiden vrouw die dicht bij haar leerlingen staat. Ze overlijdt op 7 oktober 2022 in Brussel. 

#ZijWasEens #SusannaMildonian

![Image](/zij.was.eens/images/DLmKQpKNXfp_0.webp)
