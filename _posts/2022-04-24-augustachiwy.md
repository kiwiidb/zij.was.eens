---
layout: post
title: "Augusta Chiwy"
date: 2022-04-24 15:03:57
header_image: /images/CcvBu23q7ee_0.jpg
---

# CcvBu23q7ee

**Date:** 2022-04-24 15:03:57

## Images

![Image](/zij.was.eens/images/CcvBu23q7ee_0.jpg)

![Image](/zij.was.eens/images/CcvBu23q7ee_1.jpg)

## Caption

Vandaag wordt Luik-Bastenaken-Luik gereden, de ideale vergezochte link om het te kunnen hebben over Augusta Chiwy, de vergeten engel van Bastenaken!

Chiwy is geboren op 6 juni 1921 in Congo, ten tijde van het Belgisch kolonialisme. Wanneer ze negen jaar oud is, verhuist ze naar Bastenaken, waar haar vader vandaan komt. 10 jaar later volgt ze een verpleegkundigenopleiding in Leuven. Tijdens de Slag om Bastenaken is Chiwy toevallig aanwezig in Bastenaken. Ze helpt bij de evacuatie van de lokale bevolking, maar wordt ook ingeschakeld door een Amerikaanse arts (John Prior) in zijn noodhospitaal. Ze doet dit samen met Renée Lemaire, die later de Engel van Bastenaken genoemd zal worden. Lemaire overlijdt bij een bombardement op het noodhospitaal. Chiwy en Prior blijven de medische hulpverlening ergens anders verderzetten, en dit tot de Amerikaanse soldaten de Slag om de Ardennen gewonnen hebben.

Chiwy wordt de 'vergeten' Engel van Bastenaken genoemd, omdat haar inzet lange tijd vergeten is. Pas wanneer een historicus haar verhaal van onder het stof haalt voor een boek over de Slag om de Ardennen, raakt haar rol bekend. 

In de Band of Brothers aflevering over de Slag om Bastenaken zien we twee verpleegkundigen die gebaseerd zijn op Lemaire ('nurse Renée') en Chiwy ('nurse Anna'). 

#ZijWasEens #AugustaChiwy 

Bron beeld: Discovering Belgium, Band of Brothers

