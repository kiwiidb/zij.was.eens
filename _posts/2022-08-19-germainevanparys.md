---
layout: post
title: "Germaine Van Parys"
date: 2022-08-19 07:35:42
header_image: /images/ChbfcI_KCJE_0.jpg
---

Op de Internationale Dag van de Fotografie herdenken we Germaine Van Parys, de eerste vrouwelijke persfotograaf in België. 

Van Parys is geboren op 18 april 1893 in Sint-Gillis. Als jong meisje droomt ze al van een carrièere als fotograaf, en deze droom heeft ze kunnen omzetten in werkelijkheid. Ze is 15 wanneer ze haar eerste foto's neemt. Het fotografenberoep is erg ongebruikelijk voor een vrouw in die periode. Toch maakt ze naam en na de Eerste Wereldoorlog ziet men haar als een van de beste fotografen in België. In 1926 schrijft ze geschiedenis door vast in dienst te gaan bij de krant Le Soir, hiermee wordt ze de eerste vrouwelijke persfotograaf in België. Dankzij haar job heeft ze een aantal belangrijke gebeurtenissen in ons land, maar ook daarbuiten kunnen vastleggen. Daarnaast fotografeert ze ook verschillende beroemdheden en mag ze regelmatig langs het koningshuis passeren om kiekjes te nemen van onze koninklijke familie. Ze gaat niets uit de weg; al weigert ze tussen 1940-1944 resoluut om te werken voor kranten die onder nazicensuur staan. Hulde! 

Ze geeft de liefde voor fotografie door aan haar petekind Odette Dereze, die later in haar voetsporen zal treden. 

#ZijWasEens #GermaineVanParys #InternationalPhotographyDay 

Bron: De Standaard
Bron beeld: Brussels Expres, De Standaard

![Image](/images/ChbfcI_KCJE_0.jpg)
![Image](/images/ChbfcI_KCJE_1.jpg)
![Image](/images/ChbfcI_KCJE_2.jpg)
