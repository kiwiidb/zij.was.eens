---
layout: post
title: "Henriëtte Coclet"
date: 2026-01-15 08:59:19
header_image: /images/DThhjY2ig_1_0.webp
---

Vandaag 140 jaar geleden is Henriëtte Coclet geboren in Luik. 

Met een vader die muzikant is, is het niet verwonderlijk dat Henriëtte een interesse toont voor muziek. Aan het Koninklijk Conservatorium van Luik valt haar talent op wanneer ze verschillende prijzen wegkaapt. Het is dan ook niet verwonderlijk dat ze na haar opleiding gevraagd wordt als leerkracht op het conservatorium. 

In 1895 waagt ze haar kans bij de prestigieuze Prix de Rome, een nationale aanmoedigingsprijs voor jonge kunstenaars. Het is de eerste keer dat een vrouw deelneemt aan deze wedstrijd. Doordat ze haar inzending niet op tijd heeft kunnen voltooien eindigt ze echter op de laatste plaats, al zijn de critici vol lof over haar werk. 

Henriette verzorgt in 1897 de muziek op het congres van de 'Ligue Belge du droit des femmes', de eerste feministische organisatie van België. Louter toeval of merken we daar toch enige feministische overtuigingen?

Na haar huwelijk blijft ze niet stilzitten. Bij Breitkopf & Härtel, de oudste uitgeverij van klassieke muziek ter wereld, publiceert ze enkele composities. Haar partituren verkopen niet alleen goed, ook muziekjournalisten zijn enthousiast en dichten haar een voorname plek toe tussen de Belgische componisten. 

Henriette overlijdt op 6 maart 1945 in Luik. Hoewel ze helaas wat in de vergetelheid is geraakt, laat ze belangrijke sporen na. In 2024 wordt haar werk herontdekt door archivarissen in de bibliotheek van het Conservatorium in Antwerpen. 

#ZijWasEens #HenrietteCoclet

![Image](/images/DThhjY2ig_1_0.webp)
