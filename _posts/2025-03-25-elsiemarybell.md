---
layout: post
title: "Elsie Mary Bell"
date: 2025-03-25 09:54:42
header_image: /images/DHncmDNtzJ9_0.webp
---

Vandaag 56 jaar geleden is Elsie Mary Bell overleden in Ukkel. Elsie is geboren op 21 juni in Acton, Engeland. 

Na haar studies gaat Elsie aan de slag als leerkracht in Londen. Tijdens WOI ontmoet ze hier de Belgische soldaat Georges Maréchal, die in een Londens ziekenhuis moet recupereren van een longontsteking die hij heeft opgelopen in de loopgraven. De liefde brengt haar eerst naar Koblenz, waar het echtpaar Bell-Maréchal drie kinderen krijgt. In 1929 verhuist het volledige gezin naar Brussel, België. 

Bij het uitbreken van WOII aarzelt het gezin niet en sluiten ze zich aan bij het verzet. Andrée de Jongh woont bij hen in de buurt en lijft hen in in haar verzetsgroep Réseau Comète. De Comète is een netwerk dat in België neergestorte geallieerde piloten helpt ontsnappen. Elsies kennis van het Engels komt hier enorm van pas: de nazi's probeerden de groep te infiltreren en stuurden Engelssprekende Duitsers het veld in als 'neergestorte piloten'. Elsie, die een native speaker is, helpt om de echte piloten te selecteren. 

In 1942 wordt Elsie, samen met haar gezin gearresteerd. Haar echtgenoot wordt geëxecuteerd, haar zoon wordt vrijgelaten. Elsie en Young Elsie, haar dochter, worden naar Ravensbrück gestuurd. In maart 1945 worden ze verplaatst naar Mauthausen, waar ze bevrijd worden. 

#ZijWasEens #ElsieMaryBell #ElsieMaréchal

@8meicoalitie

![Image](/images/DHncmDNtzJ9_0.webp)
![Image](/images/DHncmDNtzJ9_1.webp)
