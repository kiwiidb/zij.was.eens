---
layout: post
title: "Vrouwengeschiedenis"
date: 2022-08-23 16:49:33
---

# ChmyAOvqRRK

**Date:** 2022-08-23 16:49:33

## Images

![Image](/zij.was.eens/images/ChmyAOvqRRK_0.jpg)

## Caption

Vandaag 109 jaar geleden is Betty Depelsenaire (Elizabeth Sneyers) geboren. Depelsenaire groeit op in een rijk milieu in Bonheiden en studeert rechten aan de ULB. Het is tijdens haar studententijd dat ze overtuigd anti-fascistisch wordt. Ze studeert af in 1936 en sluit zich dat jaar ook aan bij de Kommunistische Partij van België (KBD).

Wanneer de Tweede Wereldoorlog uitbreekt sluit ze zich aan bij het verzet, meer bepaald bij de Jeffremov groep van Die Rote Kapelle, een soort 'koepelorganisatie' van verschillende verzetsgroepen. Samen met haar echtgenoot, Albert-Emile Depelsenaire, verdeelt ze communistische pamfletten en kranten. Op 10 november 1941 worden ze gearresteerd. Haar echtgenoot wordt gedeporteerd en overlijdt in 1943. Depelsenaire wordt vrijgelaten en zet haar verzetsdaden voort. Ze wordt een tweede keer gearresteerd op 13 juli 1942. Ditmaal belandt ze in Breendonk. Na enkele maanden wordt ze verplaatst naar een gevangenis in Brussel, en vervolgens naar een gevangenis in Mecklenburg, waar ze in mei 1945 bevrijd wordt door het Russische leger. Na de oorlog zet ze haar werkzaamheden als advocaat voort.

Depelsenaire heeft getuigd tijdens het proces van Breendonk. Over haar ervaringen in het kamp, waar zij een van de weinige vrouwen was, heeft ze ook een boek geschreven. Geïnteresseerd in haar verhaal? In deze video kan je haar getuigenis bekijken: https://www.youtube.com/watch?v=WZ2ThEBejuo. 

#ZijWasEens #Vrouwengeschiedenis #BettyDepelsenaire #ElizabethSneyers #RedOrchestra #DieRoteKapelle

