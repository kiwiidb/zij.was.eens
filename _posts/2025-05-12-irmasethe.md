---
layout: post
title: "Irma Sèthe"
date: 2025-05-12 09:32:59
header_image: /images/DJi5Zj3t1uM_0.webp
---

Vandaag 67 jaar geleden is Irma Sèthe overleden in New York. Ze is geboren op 27 april 1867 in Brussel en groeit op in een gezin met Duitse roots. 

Terwijl haar vader niet warm noch koud wordt van kunst, is haar moeder een ware virtuoos en verzamelt ze tal van artistieke persoonlijkheden rond het gezin. Het is dan ook haar moeder die Irma op vijfjarige leeftijd aanmoedigt zicht muzikaal te ontplooien. Ze heeft talent en gaat in de leer bij bekende violisten. Een van die proffen - Eugène Ysaÿe moedigt haar aan om bij hem te studeren in het conservatorium van Brussel, waar ze zich in 1890 dan ook inschrijft. Minder leuk detail: de minderjarige Irma krijgt een relatie met Ysaÿe. De relatie komt tot een einde wanneer hij op tournee vertrekt naar de V.S. Schoonbroer Henry Van De Velde - de man van haar zus - schrijft in zijn biografie dat ze zelfs een zoon van hem krijgt, die geadopteerd wordt door Ysaÿes vader. Deze stelling is niet bewezen en de zoon in kwestie noemt zichzelf later de zoon van Ysaÿe en diens echtgenote. 

Buitenechtelijk kind of niet, haar carrière zit in de lift en Irma treedt op buiten de landsgrenzen. Haar concerten worden goed ontvangen en critici merken op dat Irma veel in haar mars heeft. In 1897 trouwt ze met - de meer age appropriate - de Duitse jood Samuel Saenger. Het echtpaar verhuist naar Berlijn. Dit huwelijk, of de kinderen die eruit voortvloeien, beletten haar niet om haar carrière uit te bouwen. Ze blijft lovende recensies binnenrijven en geeft ook les aan het conservatorium van Berlijn. In 1914 bergt ze haar viool om onbekende redenen op. 

In 1939 wordt Irma's Duitse staatsburgerschap ontnomen, door haar huwelijk met een joodse man. Aan het begin van WOII verkoopt het gezin Irma's juwelen en emigreren ze naar de V.S. Deze emigratie valt Irma heel zwaar en ze neemt het haar echtgenoot kwalijk dat ze 'door zijn schuld' zijn moeten emigreren. Na zijn dood in 1944 raakt Irma meer en meer geïsoleerd, wat gepaard gaat met ernstige mentale worstelingen. Ze overlijdt op 82-jarige leeftijd. 

#ZijWasEens #IrmaSethe

Bronnen: Sophie Drinker Institut

![Image](/images/DJi5Zj3t1uM_0.webp)
![Image](/images/DJi5Zj3t1uM_1.webp)
![Image](/images/DJi5Zj3t1uM_2.webp)
