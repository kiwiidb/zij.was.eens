---
layout: post
title: "Stemrecht"
date: 2025-02-10 19:08:34
header_image: /zij.was.eens/images/DF5tzHSt2Y9_0.webp
---

# DF5tzHSt2Y9

**Date:** 2025-02-10 19:08:34

## Images

![Image](/zij.was.eens/images/DF5tzHSt2Y9_0.webp)

## Caption

Vandaag 125 jaar geleden verscheen de wet op de spaargelden voor de getrouwde vrouw in het Belgisch Staatsblad. Voor deze periode mocht een vrouw enkel met toestemming van haar echtgenoot stortingen doen bij de Spaarkas op haar eigen naam. Dit geld op de rekening van de vrouw kon vervolgens enkel afgehaald worden met toestemming van haar echtgenoot. 

De Ligue Belge du Droit des Femmes, opgericht in 1892, is het product van de eerste feministische golf in BelgiÃ«. Katalysator van de oprichting van deze vereniging is de weigering van Marie Popelin om de advocateneed af te leggen. We zien Marie Popelin op de afbeelding naast Louis Frank, de eerste secretaris-generaal van de vereniging en notoir feminist. In tegenstelling tot buurlanden is het stemrecht voor vrouwen geen prioritaire strijd voor deze vereniging. Zij wil voornamelijk werk maken van de economische ongelijkheden voor vrouwen. De Liga, die officieel politiek neutraal is, kan dankzij haar netwerk wel breed lobby'en voor haar eisen. Een van de eerste successen op het conto van deze vereniging is het spaarrecht voor getrouwde vrouwen. Voortaan mogen vrouwen zonder toestemming een spaarboekje openen en geld afhalen. Dit is weliswaar gelimiteerd tot 100 frank, het bedrag dat men nodig acht om het gezin te onderhouden. 

Saillant detail: we moeten de goedkeuring van deze wetten ook kaderen in de strijd tegen alcoholisme, dat op dat moment welig tiert in arbeidersmilieus. In pleidooien voor de wet zien we dat politici vaak de tegenstelling tussen de slechte man die alcohol drinkt en de goede, spaarzame vrouw gebruiken.

#ZijWasEens 

Bronnen: 'De wet op de spaargelden voor de gehuwde vrouw' (masterscriptie UGent)

