---
layout: post
title: "Thérèse Goldschmidt "
date: 2025-03-13 11:13:53
header_image: /zij.was.eens/images/DHIsHiGt7i5_0.webp
---

# DHIsHiGt7i5

**Date:** 2025-03-13 11:13:53

## Images

![Image](/zij.was.eens/images/DHIsHiGt7i5_0.webp)

## Caption

Vandaag 62 jaar geleden is Thérèse Goldschmidt overleden in Brussel. Ze is op 2 april 1873 geboren in Berlijn in een burgerlijk joods bankiersgezin. 

Omwille van het toenemende antisemitisme in Duitsland, verhuist het gezin in 1882 naar Brussel. Hier bekeert Thérèse zich in 1898 tot het protestantisme, om te trouwen met de eveneens bekeerde politicus Paul Hymans. Haar echtgenoot behoort tot de top van de liberale partij, en wordt meerdere keren als minister aangesteld. Thérèse, die meerdere goede doelen rondom zich ziet waarvoor ze zich wil inzetten, heeft via hem toegang tot een breed netwerk. Omgekeerd ziet Paul in Thérèse een onontbeerlijke steun 

Wanneer WOI uitbreekt trekken Paul en Thérèse naar Le Havre, waar de Belgische regering zich op dat moment bevindt. Paul krijgt de taak om in de V.S. de Belgische belangen te verdedigen bij president Woodrow Wilson. Na zijn terugkeer vervoegt hij de regering in Le Havre als minister. Thérèse is bezig met het welzijn en de ontspanning van de soldaten, voor wie ze meerdere recreatiecentra opent. 

Toch moeten we Thérèse voornamelijk herinneren om haar inzet voor verpleegkundigen. Samen met enkele andere vrouwen richt ze in 1916 de organisatie 'Famille de l'Infirmière' op. Deze organisatie beheert locaties waar verpleegkundigen, die destijds vaak in internaten verblijven, samen tijd kunnen doorbrengen. Daarnaast richt ze ook mee woonzorgcentra op voor gepensioneerde verpleegkundigen. In 1919 is zij voorzitter van het pas opgerichte 'Association des infirmières-visiteuses'. Zo'n infirmière visiteuse, letterlijk bezoekende verpleegkundige, is een nieuw concept dat is overgewaaid uit Frankrijk, waar de maatschappelijke rol van verpleegkundigen verzoend wordt met hun medische rol. De organisatie heeft ook een school voor verpleegkundigen, die later geïntegreerd wordt in de ULB. Aan de ULB zal Thérèse zich overigens ook inzetten voor studentenverblijven voor vrouwelijke studenten.

#ZijWasEens #ThérèseGoldschmidt #PaulHymans #ThérèseHymans

Bronnen: Dictionnaire des femmes belges

@netwerkverpleegkunde

