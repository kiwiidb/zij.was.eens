---
layout: post
title: "Jane Vignery"
date: 2025-08-15 09:00:21
header_image: /images/DNXdNrnNwPu_0.webp
---

Vandaag 51 jaar geleden ontspoorde de trein Charleroi-Antwerpen bij Luttre in Henegouwen. De trein botste hierbij tegen de rand van een brug. Het eerste rijtuig raakte volledig verbrijzeld, een ander rijtuig schoot in brand en de andere rijtuigen vielen in het kanaal. Er vielen 17 doden. Een van hen is de componist Jane Vignery. 

Jane (officieel Jeanne) Vignery is geboren op 11 april 1913 in Gent. Ze is het enige kind van ingenieur Marcel Vignery en componiste Palmyre Buyst. Via haar moeder, maar ook haar grootvader en tante - Emile en Alice Vignery - krijgt ze de muzikale microbe te pakken. Haar moeder is haar eerste muzieklerares, maar al snel volgt ze lessen aan het conservatorium van Gent. Op twaalfjarige leeftijd rijft ze hier haar eerste prijs binnen, voor notenleer. Jane maakt haar muzikale opleiding af in Parijs, waar ze zich ook verder perfectioneert in viool. Toch zal ze afscheid moeten nemen van dit geliefde instrument: een spierziekte aan haar rechterhand maakt het onmogelijk voor haar om op hoog niveau te blijven spelen.

Ze gaat verder met composities en in 1942 en 1943 worden haar sonates bekroond met de Mathieu-prijs en de prijs van de academie. Jane wordt geprezen voor haar 'ernstige muzikaliteit'. In 1945 gaat ze aan de slag als professor aan het conservatorium van Gent. Het is in deze stad dat ze geÃ«erd zal worden met een straatnaam. 

#ZijWasEens #JaneVignery

![Image](/images/DNXdNrnNwPu_0.webp)
![Image](/images/DNXdNrnNwPu_1.webp)
![Image](/images/DNXdNrnNwPu_2.webp)
![Image](/images/DNXdNrnNwPu_3.webp)
