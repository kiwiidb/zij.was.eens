---
layout: post
title: "Emma Lambotte"
date: 2025-03-18 15:21:44
header_image: /images/DHWAdMBo0iY_0.webp
---

# DHWAdMBo0iY

**Date:** 2025-03-18 15:21:44

## Images

![Image](/zij.was.eens/images/DHWAdMBo0iY_0.webp)

![Image](/zij.was.eens/images/DHWAdMBo0iY_1.webp)

![Image](/zij.was.eens/images/DHWAdMBo0iY_2.webp)

![Image](/zij.was.eens/images/DHWAdMBo0iY_3.webp)

## Caption

Vandaag 62 jaar geleden is Emma Protin overleden in Wilrijk. Ze is geboren op 11 augustus 1878 in Luik. 

Ze groeit op in een rijk milieu waarin ook veel aandacht wordt besteed aan haar opleiding. Emma heeft artistieke aanleg en schildert graag, maar haar ware passie ligt bij het schrijven, ondanks aanmoedigingen van haar echtgenoot om meer te doen met haar schilderkunst. Het is door haar echtgenoot, Albin Lambotte, dat Emma later verhuist naar Antwerpen. Hij is er immers aangesteld als hoofdchirurg in het Stuyvenbergziekenhuis. 

Emma schrijft gedichten, boeken, essays etc. Haar naam, en ook haar nom de plume 'Emaël', is regelmatig terug te vinden in de kranten en tijdschriften van toen. Ze schrijft ook veel kunstkritische bijdragen waarin ze haar mening geeft over recente werken. Het is dankzij die bijdragen dat ze een belangrijke rol zal spelen bij het succes van James Ensor, over wie ze lovende recensies schrijft. 

Emma ontmoet Ensor in 1903. Op dat moment woont Emma al enkele jaren in Antwerpen, in een omgeving die haar te conservatief is. De vriendschap die ze opbouwt met Ensor is voor haar een vriendschap met een soulmate, een gelijkgezinde. Ensor geeft Emma het gevoel dat ze als vrouw niet lager geplaatst is in de samenleving. Albin en Emma kopen twintig werken van Ensor. Met 20 schilderijen heeft het echtpaar Lambotte de grootste Ensorcollectie op dat moment. De werken zijn hedendaags en onconventioneel. Emma ziet het als een manier om zich te distantiëren van de Antwerpse bourgeoisie. Naast positieve recensies, stelt Emma Ensor ook voor aan andere kunstverzamelaars en -liefhebbers. Ensor beschouwt Emma als zijn goede fee. De vrienden schrijven elkaar regelmatig brieven. Voor de geïnteresseerden: Ensors brieven naar Emma zijn ook gebundeld als boek beschikbaar. 

#ZijWasEens #EmmaLambotte #EmmaProtin #JamesEnsor

Bronnen: KMSKA

