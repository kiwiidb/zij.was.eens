---
layout: post
title: "Alice Scouvart"
date: 2025-04-12 21:49:26
header_image: /zij.was.eens/images/DIW91MatyPY_0.webp
---

# DIW91MatyPY

**Date:** 2025-04-12 21:49:26

## Images

![Image](/zij.was.eens/images/DIW91MatyPY_0.webp)

![Image](/zij.was.eens/images/DIW91MatyPY_1.webp)

![Image](/zij.was.eens/images/DIW91MatyPY_2.webp)

## Caption

Vandaag 140 jaar geleden is de intelligente Alice Scouvart geboren in Brussel.

Ze kiest voor een beroep als leerkracht, net als haar zus. Een veelbelovende carrière lacht haar tegemoet wanneer ze in 1912 ook haar diploma wiskunde en fysica aan de ULB behaalt. Bij een wedstrijd behaalt ze de eerste plaats voor fysica, en kaapt ze zo een bedrag weg waarmee ze internationale stages kan doen. Ze schrijft in 1913 het lab van Marie Curie aan en zegt dat ze zich wil vormen rond radioactiviteit. Alice is de enige buitenlandse student van Curie die binnengeraakt is zonder aanbeveling van een andere prof. Terug in Brussel gaat ze weer aan de slag als leerkracht.

In 1920 mag Alice als onderdeel van een nieuw uitwisselingsproject tussen de VS en België (BAEF) één jaar studeren in Berkely. Ze is de enige vrouw die hiervoor geselecteerd is. Ze stelt in haar eindrapport dat dit jaar enorm waardevol is geweest voor haar. In Amerikaanse kranten zien we echter dat ze ook beroofd is geweest: het geld - 1000 - dat ze heeft gespaard voor deze uitwisseling werd uit haar 'dorm' gestolen. Wanneer ze in 1921 terug in België is, geeft ze lezingen over haar periode in de V.S.

Als vrouw die belang hecht aan het opleiden van andere vrouwen, is Alice actief in de Belgische vereniging voor vrouwelijke studenten (Fédération des femmes universitaires), waar ze de rol van secretaris op zich neemt. Binnen deze vereniging is ze daarnaast ook de voorzitter van de commissie voor internationale relaties. De organisatie bezorgt minder begoede vrouwen ook de kans om internationale studie-ervaringen op te doen door het regelen van studiebeurzen.

Alice wordt in 1927 aangesteld tot directeur van het 'Athenée des jeunes filles'. Ze beëindigt haar loopbaan aan het prestigieuze Lycée Jacqmain, waar ze eveneens directeur is. Op 17 november 1932 overlijdt ze op 46-jarige leeftijd. De leerlingen van 'haar' Lycée Jacqmain lopen mee in de rouwstoet. In haar herinnering richten de (oud-)leerlingen en vrienden van Alice de 'Fondation Alice Scouvart' op, dat als doel heeft meisjesstudenten financieel te ondersteunen. 

#ZijWasEens #AliceScouvart

