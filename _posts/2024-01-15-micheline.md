---
layout: post
title: "Micheline Lannoy"
date: 2024-01-15 09:13:56
header_image: /zij.was.eens/images/C2HSI0pNLMi_0.webp
---

# C2HSI0pNLMi

**Date:** 2024-01-15 09:13:56

## Images

![Image](/zij.was.eens/images/C2HSI0pNLMi_0.webp)

![Image](/zij.was.eens/images/C2HSI0pNLMi_1.jpg)

## Caption

Ons land behaalde goud en brons op het EK kunstschaatsen, geen betere gelegenheid om Micheline Lannoy aan jullie voor te stellen. Micheline is geboren op 31 januari 1925 in Brussel en de liefde voor schaatsen is haar met de paplepel ingegeven. Haar moeder, Simone De Ridder, coachte kunstschaatsers en haar stiefvader, Louis De Ridder, plaatste zich voor de Olympische Winterspelen in verschillende takken. Nadat ze verschillende jeugdtitels heeft gewonnen, neemt ze met Pierre Baugniet vanaf 1940 deel aan wedstrijden in paar. Ze kent Pierre al van haar tienerjaren, toen ze elkaar leerden kennen op een schaatsbaan in Brussel. "Wij waren samen begonnen, hadden dezelfde stijl en dezelfde mogelijkheden en voelden mekaar aan in het schaatsen alsof het telepathie was.” zegt Pierre hierover. Dit duo domineerde de na-oorlogse Belgische kunstschaatsscene. In 1947 behalen ze een Europese titel. Loena Hendrickx, die dit weekend haar titel binnenhaalde is de enige die hen dit nadoet. Hoogtepunt van hun carrière is ongetwijfeld het Olympisch goud dat ze behaalden op de Winterspelen in 1948 in Sankt Moritz. Micheline en Pierre bezorgden ons land de eerste gouden medaille op de Winterspelen, en zullen 74 jaar lang onze enige gouden Wintermedailles ooit zijn. Helaas geen 'The Cutting Edge' type romantisch verhaal: Micheline en Pierre zijn geen liefdeskoppel. Na haar carrière in het wedstrijdschaatsen legt Micheline zich toe op showschaatsen, waar ze haar toekomstige man ontmoet. Ze trouwt in 1953 met de Schotse schaatser Jim MacAulay, waarna het echtpaar emigreert naar Canada. 

Bron: matthiasvanmilders.be, olympstats.com
Video: Belgavox

