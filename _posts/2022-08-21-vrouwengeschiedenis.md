---
layout: post
title: "Georgette Ciselet"
date: 2022-08-21 16:19:26
header_image: /zij.was.eens/images/Chhk95jqzRR_0.jpg
---

# Chhk95jqzRR

**Date:** 2022-08-21 16:19:26

## Images

![Image](/zij.was.eens/images/Chhk95jqzRR_0.jpg)

![Image](/zij.was.eens/images/Chhk95jqzRR_1.jpg)

## Caption

Vandaag 122 jaar geleden is Georgette Ciselet geboren. Op jonge leeftijd staat ze bekend als een koppig meisje dat het lastig heeft met schoolse discipline. Op haar 8ste is ze bijvoorbeeld al 4 keer van school moeten veranderen. Op een gegeven zijn haar ouders dit beu en nemen ze 2 ULB-studentes aan om haar privélessen te geven. Deze vrouwen inspireren Ciselet om ook verder te studeren, 'une folie' volgens haar vader. 

In 1923 studeert Ciselet met onderscheiding af aan de rechtenfaculteit van de ULB. Ze schrijft zich in aan de balie van Brussel, en is de vijfde vrouw die dit doet. Later zal ze ook indruk maken op andere jonge vrouwen aan de balie: 'Georgette Ciselet was een soort van heilig monster en je raakt niet aan heilige monsters', aldus een vrouwelijke advocaat die de laatste jaren van Ciselet aan de balie heeft meegemaakt. 

Daarnaast is Ciselet ook politiek geëngageerd. In 1925 maakt ze zich lid van de Liberale Partij. In 1945 wordt ze als eerste liberale vrouw gecoöpteerd in de Senaat. In de politiek heeft ze het meeste invloed gehad, door voorstellen in te dienen met betrekking tot de rechten en plichten van echtgenoten en de toegang van vrouwen tot de magistratuur en het notariaat. Wanneer Piet Vermeylen in de Senaat een betoog houdt over het benoemen van Belgen tot openbare ambten zonder onderscheid van geslacht, laat Ciselet van zich horen. Vermeylen heeft het over de Minister van Financiën die een hulpkok wil van het mannelijke geslacht: 'Als zelfs de toegang tot onze keuken aan de vrouwen geweigerd wordt, wat blijft er hen dan nog over?' Waarop Ciselet antwoordt: 'de Senaat!'. 

Ciselet overlijdt op 31 augustus 1983. 

#ZijWasEens #Vrouwengeschiedenis #GeorgetteCiselet @senatbesenaat

