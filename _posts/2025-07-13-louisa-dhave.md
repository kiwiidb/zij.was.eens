---
layout: post
title: "Louisa d'Havé"
date: 2025-07-13 09:00:35
header_image: /images/DMCe_wSN9nu_0.webp
---

Vandaag 131 jaar geleden is Louisa d'Havé geboren in Gent. Haar vader is de baas van een textielfabriek in Sint-Amandsberg met als voornaamste klant de overheid.

Net voor het uitbreken van WOI dealt Louisa met een eigen persoonlijk drama. Ze is op dat moment zeven maanden zwanger en weigert om te zeggen wie de vader is. Haar ouders verbergen de zwangerschap voor de buitenwereld en Louisa's dochtertje wordt ondergebracht bij de fabrieksopzichter vlak na haar geboorte. 

Wanneer Gent bezet wordt door de Duitsers borrelt het idee bij Louisa om te spioneren. Met een list reist ze naar het Franse Le Havre, waar het Belgische ministerie van oorlog zit. Ze wordt te jong bevonden, maar wanneer ze bij de terugreis de baas van de Belgische inlichtingendienst tegenkomt recruteert hij haar als spionne 40B. Hij maant haar aan om samen met haar vader het vertrouwen van de Duitsers te winnen en zo informatie te verkrijgen. Louisa overtuigt haar vader, die ook begint als spion. 

In de textielfabriek worden inmiddels hemden voor Duitse soldaten gemaakt. De Gentenaars zijn boos op de familie d'Havé, die zich volgens hen verrijkt door te collaboreren. Ze weten niet dat de d'Havés hun leven riskeren door informatie te vergaren en over te brengen naar Vlissingen, waar de info vervolgens via telegram doorgegeven wordt aan de juiste personen. Wanneer de Duitsers gasaanvallen voorbereiden vragen ze aan de fabriek om mondmaskers te maken die in waterdichte zakjes gestoken moeten worden. Ze zeggen niet waarvoor de mondmaskers dienen, toch smokkelt Louisa prototypes van het masker en het zakje naar Vlissingen. Dankzij Louisa was de Belgische legerleiding voor de gasaanval op de hoogte van de Duitse plannen. 

Wanneer Gent bevrijdt wordt, troepen de Gentenaars samen bij het huis van de familie d'Havé. De familie wordt echter beschermd door Belgische soldaten. De Gentenaars geloven nog steeds niet dat de familie d'Havé niet collaboreerde. Het zal pas in de jaren 30 zijn dat het verzetsverhaal van de familie bekend raakt. 

Louisa overlijdt op 20 juli 1966. Stad Gent eerde haar door een brug naar haar te vernoemen.

#ZijWasEens #LouisadHavé

Bron: 'Louisa d'Havé' - Marijn Van Laere

![Image](/images/DMCe_wSN9nu_0.webp)
![Image](/images/DMCe_wSN9nu_1.webp)
![Image](/images/DMCe_wSN9nu_2.webp)
