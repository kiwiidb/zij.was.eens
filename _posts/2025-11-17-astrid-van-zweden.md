---
layout: post
title: "Astrid van Zweden"
date: 2025-11-17 10:30:39
header_image: /images/DRJxGwlCqi2_0.webp
---

Vandaag 120 jaar geleden is Astrid van Zweden geboren in  Stockholm. Ze is de jongste dochter van prins Karel van Zweden. 

Astrid en haar zussen en broer worden strikt opgevoed. Op school haalt Astrid geen schitterende resultaten. Pas wanneer ze de opleiding tot kinderverzorgster aanvat blinkt ze uit. Hierna gaat ze aan de slag in een weeshuis in Zweden.

In 1925 ontmoet ze de Belgische Koningin Elisabeth in de thermen van Spa. De Koningin is erg enthousiast over Astrid en ziet een potentiële huwelijkskandidaat voor Leopold III in haar. Het jaar erop wordt er een ontmoeting tussen hen geregeld, en zegt Astrid toe om met de kroonprins te trouwen. Bij haar aankomst in België, wacht Leopold haar op. Hun innige omhelzing wordt enthousiast onthaald door de menigte (zie slides). De bevolking ziet de nieuwe prinses graag komen.

Het plotse overlijden van Albert I in 1934 zorgt ervoor dat Leopold III sneller dan verwacht gekroond wordt. De populaire Astrid is voortaan Koningin van België.

Deze titel is haar slechts één jaar beschoren. Op 29 augustus 1935 raakt het echtpaar betrokken bij een auto-ongeluk in Küssnacht, Zwitserland. Wanneer ze er op uit gaan met de cabriolet, verliest Leopold de controle over het stuur wanneer hij meekijkt op de landkaart die Astrid, die zich op de passagierszetel bevindt, bij zich heeft. De auto knalt tegen een boom en Astrid, die op dat moment zwanger is van haar vierde kind, vliegt uit de wagen. Ze overlijdt meteen. Leopold komt er met lichte verwondingen van af. 

#ZijWasEens #KoninginAstrid #AstridVanZweden

![Image](/images/DRJxGwlCqi2_0.webp)
![Image](/images/DRJxGwlCqi2_1.webp)
![Image](/images/DRJxGwlCqi2_2.webp)
![Image](/images/DRJxGwlCqi2_3.webp)
![Image](/images/DRJxGwlCqi2_4.webp)
![Image](/images/DRJxGwlCqi2_5.webp)
![Image](/images/DRJxGwlCqi2_6.webp)
