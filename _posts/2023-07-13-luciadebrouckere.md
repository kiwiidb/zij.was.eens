---
layout: post
title: "LuciaDeBrouckere"
date: 2023-07-13 19:02:56
---

# CupS0matJZf

**Date:** 2023-07-13 19:02:56

## Images

![Image](/zij.was.eens/images/CupS0matJZf_0.jpg)

## Caption

119 jaar geleden is Lucia de Brouckère geboren in Sint-Gillis (Brussel). Haar vader is Louis de Brouckère, socialistisch politicus en niet te verwarren met de liberaal Charles de Brouckère - naar wie het plein in Brussel vernoemd is. Lucia brengt WOI samen met haar gezin door in het Verenigd Koninkrijk, waar ze ook school loopt. Na de oorlog keert het gezin terug, en in 1923 schrijft Lucia zich in aan de Université Libre de Bruxelles (ULB) om chemie te studeren. Ze wordt opgemerkt, en wint zelfs een prijs met haar masterproef. Uiteindelijk beslist ze om verder te vertoeven in de academische wereld, en wordt zo de eerste vrouw die een academische benoeming krijgt aan een Belgische faculteit Wetenschappen. In 1945 is ze hoogleraar aan de ULB. De jaren daarvoor, tijdens WOII, bracht ze door in Londen, waar ze chemisch (militair) onderzoek doet en in 1944 ziet ze toe op de chemische industrie in opdracht van het ministerie van Economische Zaken. Naast haar academisch werk is ze ook begaan met het engageren van jongeren voor wetenschappelijke studies. In 1974 wordt er een fonds in haar naam opgericht om studenten chemie de kans te geven in het buitenland te studeren. Deze beurzen bestaan nog steeds aan de ULB. Daarnaast is ze ook van mening dat goede wetenschappers verder moeten kijken dan hun domein, en hecht ze belang aan politiek, economie, cultuur etc. Zo is ze ook een fervent feministe (die fel heeft gestreden tegen de anti-abortuswetgeving) en is ze na mei '68 verkozen als voorzitter van de hervormingscommissie aan de ULB. Om haar zéker niet te vergeten, is de krachtigste supercomputer van ons land - 'Lucia' - naar haar vernoemd! 

Bron beeld: Bestor
Bron tekst: ULB, ITdaily

#ZijWasEens #LuciaDeBrouckere #WomenInSTEM

