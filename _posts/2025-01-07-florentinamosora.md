---
layout: post
title: "FlorentinaMosora"
date: 2025-01-07 07:09:38
---

# DEg4fv1Niby

**Date:** 2025-01-07 07:09:38

## Images

![Image](/zij.was.eens/images/DEg4fv1Niby_0.webp)

## Caption

Vandaag 85 jaar geleden is Florentina Mosora geboren in Cluj-Napoca in Roemenië. In haar geboorteland steelt ze de harten van de bevolking door haar wonderbaarlijke prestaties op het witte doek, want inderdaad: Florentina jaagt op 19-jarige leeftijd een carrière als filmster na. Toch voelt ze zich niet thuis in deze wereld, en maakt ze na drie jaar een carrièreswitch van jewelste. Al is deze switch geen plotse switch: ze wisselt telkens een jaar in de filmindustrie af met een jaar op de schoolbanken en verhuist in 1974 naar België. Op dat moment heeft ze een diploma chemie (1961) en een diploma fysica (1967) van de Universiteit van Boekarest op zak. Ze specialiseert zich in Boekarest verder in de medische biofysica en de oceanografie. Dit brengt haar uiteindelijk naar België, waar ze onderzoek doet naar het gebruik van stabiele isotopen in de geneeskunde. In 1988 is ze benoemd als prof in de biofysica en de biochemie aan de Universiteit van Luik. In België ontmoet ze ook haar latere echtgenoot, de Roemeense arts Stefan Stan, die actief is aan de Universiteit van Leuven. Hij omschrijft haar als een buitengewoon persoon die er altijd in slaagt om de medische taal die hij hanteert te harmoniseren met de wetenschappelijke taal die zij gebruikt. Florentina overlijdt op 2 februari 1996 op 56-jarige leeftijd. Over haar naam lezen we: "It appears in the opening credits of some of Romania's most beloved vintage films as well as groundbreaking scientific reports."

Bron: 3 Seas of Europe, Cleopatra Lorinitiu

#ZijWasEens #FlorentinaMosora
@universitedeliege

