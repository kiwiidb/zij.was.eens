---
layout: post
title: "Suzanne Falk"
date: 2025-11-23 10:16:51
header_image: /images/DRZMS53CsDR_0.webp
---

Vandaag 103 jaar geleden is Suzanne (Suzy) Falk geboren in een welgesteld joods gezin in Düsseldorf, Duitsland.

Het opkomend nazisme gaat de Falks niet voorbij. Suzy herinnert zich de antisemitische liederen die de Hitlerjugend op straat zingen. In 1934 ontvlucht het gezin Duitsland en verhuizen ze naar Brussel. Vader Falk is zich bewust van de ernst van de situatie en bereidt een plan voor om verder te reizen naar de V.S. Het gezin heeft dit plan nooit kunnen uitvoeren: Suzy's vader sterft in 1939 aan een hartaanval. 

Wanneer België binnen gevallen wordt, blijven Suzy en haar moeder alleen achter in Brussel. De rest van haar gezin is eerder kunnen vluchten. Ze krijgen een gele ster en proberen hun leven zo goed als kan te hernemen, met de permanente angst voor een razzia in het achterhoofd. In oktober 1943 worden Suzy en haar moeder toch aangehouden en belanden ze op het hoofdkwartier van de Gestapo in de Louisalaan. Daar haalt moeder Falk valse bewijzen boven die aantonen dat zij een hartpatiënt is en dat Suzy aan tuberculose lijdt. Als bij wonder worden de twee terug vrijgelaten. De rest van de oorlog brengen ze elk apart ondergedoken door. 

Na de oorlog komt het theater. Suzy debuteert in het amateurtheater en zal 45 jaar op de planken doorbrengen. Ontroerende verhalen, zotte personages, zelfs ondankbare rollen; ze speelt alles en men noemt haar "la comédienne des missions impossibles". Haar palmares omvat 150 rollen en is altijd bereid om te transformeren. In 1961 wil Suzy zich bewijzen in de V.S. Via een omweg belandt ze echter in Quebec, Canada. De zorgen voor haar zieke moeder in België betekenen een einde van dit avontuur. 

Suzy overlijdt op 6 juli 2015 in Brussel. 

#ZijWasEens #SuzyFalk

Bron: Een uitgebreid artikel over Suzy Falk, inclusief een interview met Suzy zelf, is verschenen op bruxellons.be

![Image](/images/DRZMS53CsDR_0.webp)
![Image](/images/DRZMS53CsDR_1.webp)
![Image](/images/DRZMS53CsDR_2.webp)
![Image](/images/DRZMS53CsDR_3.webp)
