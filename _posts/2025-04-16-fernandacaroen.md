---
layout: post
title: "Fernanda Caroen"
date: 2025-04-16 08:32:45
---

# DIf11sON7T_

**Date:** 2025-04-16 08:32:45

## Images

![Image](/zij.was.eens/images/DIf11sON7T__0.webp)

![Image](/zij.was.eens/images/DIf11sON7T__1.webp)

![Image](/zij.was.eens/images/DIf11sON7T__2.webp)

![Image](/zij.was.eens/images/DIf11sON7T__3.webp)

![Image](/zij.was.eens/images/DIf11sON7T__4.webp)

## Caption

Tijdens haar doop liet de priester haar per ongeluk in het doopvont vallen, een voorbode op haar later leven? 

Vandaag 27 jaar geleden is Fernanda Caroen overleden in Oostende. Ze is in dezelfde stad geboren op 27 juli 1920. 

Als kind is Fernanda niet weg te slaan van water, wat handig is als je in een kuststad als Oostende opgroeit. Wanneer ze op haar vijftien regelmatiger begint te zwemmen - in het zwembad van het Palais des Thermes - wordt ze ontdekt door de coach Edmond 'Mon' Everaerts. Mon overtuigt haar ouders dat hij van Fernanda een van de beste zwemsters van België kan maken en gaat met haar aan de slag. In 1936 oordeelt hij dat ze klaar is. 

En óf ze klaar is: Fernanda verslaat met gemak de concurrentie, en breekt jaarlijks records (zowel nationaal als internationaal). Sportlievend België is ongelofelijk trots op deze jonge vrouw die de zwemsport in België op de kaart zet en er wordt zelfs van haar gezegd dat ze beter is dan haar mannelijke collega's. In 1940 wordt haar prille carrière bekroond met de prestigieuze nationale Trofee voor Sportverdienste, die sinds 1928 uitgereikt wordt. Fernanda is de eerste vrouw die deze onderscheiding krijgt, haar sportcarrière zit in de lift en in het geniep is ze zich ook aan het voorbereiden voor de Olympische Spelen. Deze gaan echter niet door wegens WOII. 

Dankzij een Rode Kruis-opleiding tot verpleegkundig ambulancier kan ze zich tijdens WOII nuttig maken. In 1945 komt ze in het nieuws met een andere heldhaftige daad: ze is een toevallige passante wanneer er een jongen in het water aan het Oostendse handelsdok valt en aarzelt geen seconde om hem te redden. 

In 1948 neemt ze wél mee aan de Olympische Spelen. Hoewel ze nog jong is, zijn de stille jaren tijdens WOII te merken in haar prestaties. Een Olympische medaille zal voor altijd een gemis zijn in haar volle prijzenkast. In 1949 zegt Fernanda het competitiezwemmen vaarwel. Ze combineert het hobbyzwemmen voortaan met haar beroep als verpleegkundige. 

#ZijWasEens #FernandaCaroen

@oostendedestadaanzee

