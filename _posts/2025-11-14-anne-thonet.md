---
layout: post
title: "Anne Thonet"
date: 2025-11-14 09:38:26
header_image: /images/DRB4b2LCu2N_0.webp
---

Vandaag 65 jaar geleden is Anne Thonet overleden in Brussel. Ze is in dezelfde stad geboren op 16 mei 1908. 

Al van kinds af aan houdt Anne zich bezig met tekenen en kunst. Wanneer het noodlot toeslaat ten huize Thonet, en haar vader en moeder kort na elkaar overlijden blijft Anne als wees achter in 1926. Dat jaar zet ze ook haar avondopleiding aan de Koninklijke Academie voor Schone Kunsten van Brussel stop. Wanneer ze vier jaar later trouwt met zijdehandelaar Louis Bonnet, krijgt Anne een nieuwe kans om zich te focussen op haar kunst. De mediterrane taferelen die ze te zien krijgt op handelsreizen samen met haar echtgenoot vormen een bron van inspiratie. Anne schrijft zich in aan de Academie van Sint-Joost-ten-Node, waar ze les krijgt van Jacques Maes en vriendschappen smeedt met kunstenaars als Louis Van Lint en Gaston Bertrand, met wie ze in 1938 samen exposeert. 

In 1941 volgt haar eerste solo-expositie in het Paleis voor Schone Kunsten van Brussel. De commentaren zijn positief; haar abstracte werken vallen in de smaak van kunstcritici. In 1945 is Anne stichtend lid van Jeune Peinture Belge, een vereniging die jonge Belgische kunstenaars samenbrengt. De vereniging is een kort leven beschoren, maar heeft een onmiskenbare impact gehad op de na-oorlogse Belgische kunstwereld. 

In de laatste jaren van haar leven wordt haar kunst donkerder. Anne lijdt aan de Ziekte van Parkinson en sterft op 52-jarige leeftijd aan de gevolgen hiervan. 

#ZijWasEens #AnneBonnet #AnneThonet

Schilderijen: website Koninklijke Musea voor Schone Kunsten van BelgiÃ«

![Image](/zij.was.eens/images/DRB4b2LCu2N_0.webp)
![Image](/zij.was.eens/images/DRB4b2LCu2N_1.webp)
![Image](/zij.was.eens/images/DRB4b2LCu2N_2.webp)
