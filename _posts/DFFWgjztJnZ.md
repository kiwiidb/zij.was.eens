---
layout: post
title: "Suzanne"
date: 2025-01-21 11:04:33
---

# DFFWgjztJnZ

**Date:** 2025-01-21 11:04:33

## Images

![Image](../images/DFFWgjztJnZ_0.webp)

## Caption

Vandaag 119 jaar geleden is Suzanne Grégoire geboren in Geraardsbergen.

Suzanne groeit op in een politiek arbeidersnest, met een syndicalistische vader en een socialistische en feministische moeder. Suzanne gaat zelf aan de slag bij wapenfabriek FN Herstal, bekend van de historische vrouwenstaking in 1966. Op dat moment is Suzanne er echter al weg: in 1934 wordt ze lid van de Kommunistische Partij van België (KPB). Haar talent wordt opgemerkt en ze krijgt meer en meer verantwoordelijkheden. 

Bij het uitbreken van WOII zet ze mee hulpcomités op voor werklozen en noodlijdenden. Ze nam ook deel aan de Staking der 100.000. Deze staking startte met een optocht van arbeidersvrouwen bij Cockerill, maar groeide dag na dag aan. Uiteindelijk konden de stakers een loonsverhoging van 8% bekomen, een uitzonderlijke prestatie tijdens de bezetting (en een druppel op een hete plaat want de 8% was lang niet voldoende om de dalende koopkracht te compenseren). Tijdens de bezetting publiceert ze ook een ondergronds blad dat vrouwen opriep tot verzet, 'La voix des femmes'. In 1943 wordt Suzanne opgepakt omwille van haar verzetsactiviteiten bij het Onafhankelijkheidsfront. In 1945 wordt ze bevrijd uit Ravensbrück. Ze weigert mee te gaan met een repatriëringskonvooi: ze is het niet eens met de beslissing om de uit België gedeporteerde Joodse vrouwen niet naar België, maar naar hun land van herkomst te brengen. 

Na de oorlog gaat Suzanne terug de politiek in, waar ze zich inzet voor vrouwen en kinderen. Ze overlijdt op 18 december 1982. In Herstal wordt ze geëerd met een straatnaam.

@villedeherstal @heldenvanhetverzet

