---
layout: post
title: "Paula Gombert"
date: 2023-10-27 20:31:55
header_image: /images/Cy6ZREmNn3i_0.webp
---

# Cy6ZREmNn3i

**Date:** 2023-10-27 20:31:55

## Images

![Image](/zij.was.eens/images/Cy6ZREmNn3i_0.webp)

## Caption

Vandaag 117 jaar geleden is Paula Gombert geboren in Antwerpen. De kunstzinnige Paula volgt lessen piano en zang aan het Koninklijk Conservatorium. Wanneer haar medestudenten melodieÃ«n speelden, koppelde Paula deze aan beweging. Het verrast dan ook niet dat ze zich inschrijft aan de Vakschool voor Kunstambachten in Antwerpen, waar ze lessen dans volgt bij o.a. Francesca d'Aler (de eerste danseres bij het balletgezelschap van de Koninklijke Vlaamse Opera). Wanneer de lokalen van de Vakschool worden gesloopt voor de bouw van het Arenbergtheater, volgt ze even balletles in Brussel maar dit was haar te klassiek. Paula is aangetrokken tot de vrije dans en trekt naar Duitsland om deze droom na te jagen. Terug in Antwerpen, en met een diploma danspedagogie op zak, opent ze op haar 25ste verjaardag haar eigen dansschool - op dit moment verandert ze ook haar naam naar Lea Daan, wat Vlaamser zou klinken. Ze is een aanhanger van de bewegingsleer, die bestudeert hoe het lichaam zich beweegt door de ruimte, en zal ook lessen bewegingsleer geven aan o.a. Studio Herman Teirlinck en de Koninklijke Conservatoria van Antwerpen en Gent. De Dansgroep Lea Daan kent een stille start, maar zal vanaf 1947 een glansperiode doormaken, die evenwel kort van duur is: in 1956 wordt de dansgroep ontbonden. Paula Gombert wordt vandaag beschouwd als een pionier van de Vlaamse moderne dans.

Paula Gombert overlijdt op 14 mei 1995.

#ZijWasEens #PaulaGombert #LeaDaan

