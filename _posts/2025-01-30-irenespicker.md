---
layout: post
title: "IreneSpicker"
date: 2025-01-30 11:52:18
---

# DFcnIGsN33I

**Date:** 2025-01-30 11:52:18

## Images

![Image](/zij.was.eens/images/DFcnIGsN33I_0.webp)

## Caption

Vandaag 104 jaar geleden is Irene Spicker geboren in Berlijn. 

Irene, die als kind artistiek talent vertoont, is in Berlijn ingeschreven in een kunstschool. In 1937 wordt ze geschorst omdat ze joods is. Hoewel de sfeer in Berlijn op dat moment al grimmig is, vlucht Irene pas in 1939 samen met haar zus naar Brussel. Haar vader vervoegt hen later. Het gezin verblijft in Elsene en Irene herneemt de lessen in een plaatselijke kunstschool. 

Wanneer de nazi's BelgiÃ« binnenvallen neemt Irene de (erg subtiele) valse identiteit 'Marie-Antoinette van Crombrugghe de Loringhe' aan. Het gezin komt rond met het geld dat ze bijeensprokkelt door te poetsen bij andere mensen en het schilderen van sjaals. In een van de huizen waar ze werkt wordt ze aangehouden. Na een ondervraging bij de Sicherheitsdienst - waar ze niks lost over de locatie van haar vader en zus - wordt ze naar de Dossinkazerne gebracht. De Dossinkazerne dient op dat moment als verzamelkamp voor joden, Roma en Sinti die vanaf daar gedeporteerd werden naar de concentratiekampen. Irene komt op verschillende transportlijsten te staan, maar haar vertrek wordt telkens uitgesteld. Uiteindelijk weet ze een plek te bemachtigen binnen de staff van de Dossinkazerne: ze vervoegt de gevangenen die de bordjes met deportatienummers schilderen. Soms krijgt ze ook de opdracht om een van de bewakers te schilderen. In het geniep schildert ze ook medegevangenen. 

Nadat de Dossinkazerne op 4 september bevrijdt wordt, weet Irene verschillende van haar eigen werken, en ook werken van andere medegevangenen, te recupereren. Deze schilderijen zitten momenteel in de collectie van het museum Kazerne Dossin. 

Irene overlijdt op 6 juni 2014 in Virginia in de Verenigde Staten. Vorig jaar kreeg het plein aan de Kazerne Dossin haar naam. 

#ZijWasEens #IreneSpicker #IreneAwret 

Bronnen: EHRI Portal
Meer weten? Irene schreef een autobiografie: 'They'll have to catch me first'

@kazernedossin @stadmechelen

