---
layout: post
title: "Audrey Hepburn"
date: 2025-01-20 12:01:37
header_image: /zij.was.eens/images/DFC4PovNQ12_0.webp
---

# DFC4PovNQ12

**Date:** 2025-01-20 12:01:37

## Images

![Image](/zij.was.eens/images/DFC4PovNQ12_0.webp)

## Caption

Vandaag 32 jaar geleden is Audrey Hepburn overleden. 

Ze is geboren als Audrey Kathleen Ruston in Elsene en is de dochter van een Nederlandse moeder en een Britse vader, die een baan in Brussel heeft bij een verzekeringsmaatschappij. Over haar tijd in Brussel is helaas niet veel geweten, te meer omdat ze zes is wanneer het gezin terug naar het VK verhuist. Haar ouders tonen sympathieÃ«n voor Adolf Hitler en zetten zich in voor de British Union of Fascists. Na hun scheiding neemt haar moeder haar mee naar haar familie in Nederland. In 1942 komt haar moeder tot inkeer, maar toch zal ze in verzetsmilieus genoemd worden als een onbetrouwbaar persoon. Audrey zelf is het niet eens met de idealen van haar ouders en neemt dan ook kleine taken in het verzet op zich: boodschappen en verzetskranten vervoeren, deelnemen aan dansvoorstellingen om geld in te zamelen voor het verzet etc. Audrey's ervaringen en herinneringen aan WOII inspireren haar om zich later ook in te zetten voor UNICEF. Na WOII verhuist ze terug naar Londen om haar droom om danseres te worden na te jagen. Om geld bijeen te sprokkelen tussen onsuccesvolle dansaudities door werkt ze ondertussen ook als model en actrice, waardoor ze finaal wordt opgemerkt en de geschiedenisboeken zal ingaan als een van de bekendste actrices van het oude Hollywoodtijdperk. 

Waarom 'Hepburn'? 
Haar vader, Joseph Ruston, is in de waan dat hij afstamt van James Hepburn, de derde man van Maria I van Schotland (quod non) en neemt daarom de naam Hepburn-Ruston aan voor zichzelf en zijn dochter.

Bron: New Netherland Institute, Bruzz, Findmypast

