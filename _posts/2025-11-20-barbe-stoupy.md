---
layout: post
title: "Barbe Stoupy"
date: 2025-11-20 09:11:58
header_image: /images/DRRWfBsik8t_0.webp
---

Vandaag 319 jaar geleden is Barbe Stoupy geboren in Arras, waar haar vader advocaat is. Ze trekt in bij zijn zus, haar tante Louise, en wordt hier gezien als volwaardig lid van het gezin. 

De man van Louise is Matthias Nettine, een bankier. Wanneer zijn vrouw ziek wordt, helpt Barbe - die al bijspringt in het huishouden - hem bij zijn zaken. Na het overlijden van Louise hertrouwt Matthias, die 43 jaar oud is, met de 28-jarige Barbe. Het echtpaar verhuist naar Brussel (tussen de Kaasmarkt en het Sint-Jansplein), de start van het echte succesverhaal van Banque Nettine. Om te besparen op administratiekosten doen de Habsburgers, die op dat moment aan de macht zijn in de Zuidelijke Nederlanden, voor staatsfinanciën beroep op privébanken. Deze banken krijgen dan het status van staatsbank. De Banque Nettine krijgt dit prestigieuze label en Barbe treedt naar buiten als directielid. 

Na het overlijden van Matthias is Barbe weduwe. Dit betekent 1/ dat ze wellicht in rouw was maar 2/ dat ze voor de staat eindelijk volledig handelingsbekwaam is, ondanks haar gender. De komende 25 jaar staat zij aan het roer van de bank. Barbe wordt ingewijd in staatsgeheimen en wordt door keizerin Maria-Theresia geraadpleegd voor belangrijke financiële transacties. Ook controleert ze de inkomsten en uitgaven van de regering. Haar bank is enorm succesvol en dankzij haar talent en kennis heeft Barbe een netwerk in de hoogste kringen. Nadat ze in de adelstand wordt verheven verandert ook de bank van naam en spreken we van Barbe de Nettine van Banque de Nettine.

Wanneer ze aan het einde van haar leven ziek wordt, geeft Barbe het leiderschap over de bank door aan haar oudste dochter. Barbe overlijdt op 4 december 1775 in Brussel. 
Na een zeer succesvolle carrière wordt Barbe-Louise ziek en overlijdt ze op 4 december 1775. Ze geeft het leiderschap van de bank door aan haar oudste dochter. Na economische hervormingen van Jozef II verliest de bank haar prestige 

#ZijWasEens #BarbeStoupy

Bron: Revue de la Banque n°8 (1969)

![Image](/zij.was.eens/images/DRRWfBsik8t_0.webp)
![Image](/zij.was.eens/images/DRRWfBsik8t_1.webp)
![Image](/zij.was.eens/images/DRRWfBsik8t_2.webp)
