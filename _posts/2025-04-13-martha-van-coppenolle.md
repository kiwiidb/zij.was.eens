---
layout: post
title: "Martha Van Coppenolle"
date: 2025-04-13 18:08:25
---

# DIZJVYgtMtB

**Date:** 2025-04-13 18:08:25

## Images

![Image](/zij.was.eens/images/DIZJVYgtMtB_0.webp)

![Image](/zij.was.eens/images/DIZJVYgtMtB_1.webp)

![Image](/zij.was.eens/images/DIZJVYgtMtB_2.webp)

![Image](/zij.was.eens/images/DIZJVYgtMtB_3.webp)

## Caption

Een van de meest invloedrijke Vlaamse illustratoren? Deze vrouw! 

Vandaag 113 jaar geleden is Martha Van Coppenolle geboren in Merksem. Op tweejarige leeftijd vlucht ze samen met haar moeder naar Londen tijdens het uitbreken van WOI. Wanneer de oorlog voorbij is, keert het gezin terug. Martha, die al van kinds af aan interesse toont voor kunst en zelf ook schilderijen en tekeningen maakt geïnspireerd door haar vrienden, schrijft zich in aan het Technisch Instituut Sint-Maria waar ze in 1930 met de grootste onderscheiding afstudeert en waar ze na WOII ook zal lesgeven. Tijdens haar studies wint ze de eerste prijs, een gouden medaille, in een wedstrijd georganiseerd door Stad Antwerpen waarbij de opdracht was om de stad in beeld te brengen voor de Wereldtentoonstelling van 1930.

Na haar afstuderen gaat ze aan de slag als illustrator van boeken en boekcovers. Ze legt op die manier belangrijke connecties met de grootste Vlaamse schrijvers van die tijd en ontwikkelt ook een mooie vriendschap met Ernest Claes. Martha heeft illustraties gemaakt voor meer dan 40 boeken. Wanneer in 2022 twee oude boeken van de Vlaamse auteur Stijn Streuvels naar het Frans worden vertaald, wordt niet gekozen voor de meest recente uitgave, maar de versie uit 1944 geïllustreerd door Martha. De vertaler oordeelt dat haar tekeningen een waardevolle bijdrage leveren over de lokale geschiedenis.

In de 'tweede helft' van haar carrière spitst Martha zich toe op andere kunstvormen en zien we dat ze ook beeldjes maakt van keramiek en met textiel en neon werkt. Daarnaast maakt ze ook kortfilms en glas-in-lood-kunstwerken. Vooral haar glas-in-lood-kunst is internationaal gewild. Haar werk is tijdloos, al leeft het vandaag de dag helaas slechts voort in oude boeken en musea. Toch verdient ze het om vandaag opnieuw in de spotlight te staan als een van de vrouwen die het Vlaams culturele erfgoed een gezicht heeft gegeven.

Ik zou hier reclame kunnen maken voor de tentoonstelling 'Untold Stories' over Belgische vrouwelijke ontwerpers (1880-1980) in het @designmuseumbrussels , maar deze loopt vandaag helaas af! Het boek van deze tentoonstelling verschijnt binnenkort en kan gepre-orderd worden via

