---
layout: post
title: "Anna Schenk-Kernkamp"
date: 2026-02-09 09:08:15
header_image: /images/DUh6cyhCmxA_0.webp
---

Vandaag 79 jaar geleden is Anna Schenk-Kernkamp overleden in Brasschaat. Ze is op 18 juni 1868 geboren in een bakkersgezin uit Antwerpen. 

Na haar huwelijk met de Nederlander Johan Kernkamp start ze met haar schilderscarrière. Ze volgt les in Brussel en Antwerpen en bekwaamt zich in het schilderen van landschappen, zeegezichten en stadsgezichten. Toch is de recensent van de krant Het Handelsblad initieel niet onder de indruk van haar talent. In 1904, wanneer Anna exposeert in Antwerpen, komt de krant terug op haar woorden: "Het doet ons een waar genoegen den merkelijken vooruitgang dezer artiste aan te stippen en haar te mogen rangschikken onder onze goede landschapschilders." Datzelfde jaar valt haar werk in de prijzen in Athene. 

Ze is lid van de gematigd-progressieve Mechelse kunstenaarsvereniging 'De Distel'.

Haar carrière is geen lang leven beschoren. Anna krijgt te kampen met een oogziekte en moet in 1913 de penselen opbergen. 28 van haar werken, gesigneerd 'Anny Kernkamp', zijn op vandaag bekend. 

#ZijWasEens #AnnaKernkamp

Bron: Rosa vzw

![Image](/images/DUh6cyhCmxA_0.webp)
![Image](/images/DUh6cyhCmxA_1.webp)
![Image](/images/DUh6cyhCmxA_2.webp)
