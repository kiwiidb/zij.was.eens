---
layout: post
title: "Marie-Rose Gaillard"
date: 2025-08-19 09:00:22
header_image: /images/DNhwZ0MtQkQ_0.webp
---

Vandaag 81 jaar geleden is Marie-Rose Gaillard geboren in Thimister, Luik. 

Hoewel ze kan fietsen gaat ze er in haar jeugd van uit dat wielrennen niets voor meisjes is. Op een dag wordt ze opgemerkt door de mecanicien van een nabijgelegen wielerclub. Hij raadt haar aan om deel te nemen aan een wielerwedstrijd voor vrouwen. Marie-Rose neemt op haar zestiende deel aan haar eerste koers. Twee jaar later kan ze als jongste van het hele peloton de wereldtitel binnenhalen in het Italiaanse Salò. Saillant detail: zilveren medaille Yvonne Reynders, over wie ik al eerder heb gepost op deze pagina, claimt achteraf dat ze Marie-Rose de wereldtitel heeft verkocht. 

Wat de waarheid hierover ook is: het vrouwenwielrennen wordt op dat moment amper erkend. Zowel Marie-Rose als Yvonne Reynders (die al eerder wereldkampioen was geworden) hebben niks overgehouden aan hun wereldtitels. Na acht jaar en ettelijke wielerwedstrijden, hangt Marie-Rose haar fiets aan de haak. De volgende jaren houdt ze zich bezig met het runnen van een stomerij, tot het weer begint te kriebelen en ze mee de wielerclub VC Ourthe/Amblève opricht. Hier zet niemand minder dan Philippe Gilbert zijn eerste stappen als coureur. Marie-Rose wordt zijn grootste supporter, hij noemt haar liefkozend 'ma tante'. Vijftig jaar na het behalen van haar wereldtitel, mag ze toekijken hoe Philippe Gilbert zijn wereldtitel binnenrijft. 

Marie-Rose overlijdt op 18 juni 2022 in Aywaille.

#ZijWasEens #MarieRoseGaillard

Bron: servicekoers.be

@philippegilbertofficial

![Image](/zij.was.eens/images/DNhwZ0MtQkQ_0.webp)
![Image](/zij.was.eens/images/DNhwZ0MtQkQ_1.webp)
![Image](/zij.was.eens/images/DNhwZ0MtQkQ_2.webp)
