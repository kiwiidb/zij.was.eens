---
layout: post
title: "Louise Popelin"
date: 2025-04-11 21:42:01
header_image: /images/DIUYL_dt_uF_0.webp
---

Je dacht toch niet dat Marie Popelin de enige feministische Popelin was in het gezin?! 

Vandaag 75 jaar geleden is Louise Popelin geboren in Schaarbeek. Het gezin Popelin behoort tot de liberale Brusselse burgerij en is ook relatief progressief wat betreft het verschil in opvoeding tussen hun zonen Emile en Fernand en hun drie dochters, Marie, Louise en Emma.

Qua opleiding is de studiekeuze voor de drie zussen Popelin echter beperkt. Ze halen hun diploma leerkracht en gaan aan de slag bij de school van Isabelle Gatti de Gamond. Marie en Isabelle, beiden sterke persoonlijkheden, krijgen echter wat onenigheid en Marie besluit om schooldirecteur te worden in een school in Bergen. Deze school leidt ze wél volgens de principes van Isabelle. Louise volgt haar zus en geeft les aan deze school. Wanneer de ULB in 1880 de universiteit openstelt voor vrouwen, is Louise een van de drie eerste studentes. (Het boek 'Emma, Louise, Marie...' verwijst naar deze drie vrouwen: Emma Leclercq, Louise Popelin en Marie Destrée.) Ze schrijft zich - op dertigjarige leeftijd - in voor de opleiding natuurwetenschappen en specialiseert zich verder in de apothekerswetenschappen. In 1887 studeert ze af met grote onderscheiding. Dit ondanks moeilijke stages als vrouw in een mannelijke wereld. Hierna opent ze als eerste gediplomeerde vrouwelijke apotheker in België haar eigen apothekerspraktijk in Brussel. 

Marie Popelin is bekend vanwege de afwijzing die ze krijgt wanneer ze, na het behalen van haar rechtendiploma de advocateneed wil afleggen. Dit ontketent de eerste feministische golf in België en leidt tot de oprichting van de Belgische Liga voor Vrouwenrechten in 1892. Aan de zijde van Marie zien we, trouw aan de progressieve idealen, ook Louise als medeoprichter van deze organisatie. 

Louise overlijdt in 1937. Aan de ULB is er een auditorium naar haar genoemd.

#ZijWasEens #LouisePopelin

Bronnen: 'Emma, Louise, Marie...'

@ufka_antwerpen @farmaceuticaofficial @gentsefarmakring

![Image](/images/DIUYL_dt_uF_0.webp)
![Image](/images/DIUYL_dt_uF_1.webp)
![Image](/images/DIUYL_dt_uF_2.webp)
