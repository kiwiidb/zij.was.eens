---
layout: post
title: "Marie Nizet"
date: 2026-01-19 13:01:42
header_image: /images/DTsQeMuii-5_0.webp
---

Was het werk van een 20-jarige Belgische vrouw de inspiratie voor Bram Stokers 'Dracula'? 

Vandaag 167 jaar geleden is Marie Nizet geboren in Brussel. Ze is de oudste dochter van dichter François Nizet, die tevens conservator is van de Koninklijke Bibliotheek. Met geleerde ouders - haar moeder is leerkracht - is het geen verrassing dat Marie de kans krijgt om naar school te gaan. Dit doet ze in de school van de feministische Isabelle Gatti de Gamond. Marie bestudeert ook zelfstandig de wereldgeschiedenis en -literatuur in de Koninklijke Bibliotheek. Hoewel ze geen prominente rol opneemt in de feministische beweging, zien we haar naam wel verschijnen o.a. in bijdragen in het feministisch tijdschrift 'La Ligue'.

Haar ouders verhuren kamers aan buitenlandse studenten. Samen met haar zelfstudie zullen de verhalen van deze studenten de inspiratie vormen voor haar eerste gedichten. Maries eerste volwaardige bundel bevat gedichten over Roemenië en zet de piepjonge dichter op de kaart. Haar tweede boek, de roman 'Le capitaine vampire', verschenen in 1879, situeert zich ook in Roemenië. Sommige onderzoekers merken de parallellen tussen dit werk en Bram Stokers later verschenen 'Dracula' op en vermoeden dat Stoker zich door Marie heeft laten inspireren.

In 1880 treedt ze in het huwelijksbootje. In de hieropvolgende jaren publiceert ze nog enkele werken, maar finaal verdwijnt ze van het literair toneel. Haar huwelijk loopt op de klippen en ze voedt hun zoon Émile als alleenstaande moeder op, wat geen evidente taak is. Na het overlijden van haar ex-echtgenoot, beleeft ze een romance met marine-officier Cecil-Axel Veneglia. Wanneer ook hij sterft, schrijft Marie de bundel 'Pour Axel de Missie' voor hem. Het werk mag pas gepubliceerd worden na haar overlijden en Marie heeft er tot de laatste dagen voor haar dood aan gewerkt. Ze zal het succes van de bundel, die inslaat als een bom, niet meer meemaken. De bundel breekt met de geldende conventies en vertelt het verhaal van een vrouw met persoonlijke en erotische verlangens. 

Marie Nizet overlijdt op 10 mei 1922 in Etterbeek. 

#ZijWasEens #MarieNizet

Bron: Revue des lettres belges de langue française

![Image](/zij.was.eens/images/DTsQeMuii-5_0.webp)
![Image](/zij.was.eens/images/DTsQeMuii-5_1.webp)
